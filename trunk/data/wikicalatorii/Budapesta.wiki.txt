'''Budapesta''' este capitala [[Ungaria|Ungariei]] şi unul dintre cele mai vizitate oraşe din [[Europa Centrală]].

==Intră/ieşi==

===Cu trenul===

Budapesta [http://www.budapest.com] este cel mai important nod feroviar din Europa Centrală şi este servită de trenuri din toate părţile [[Europa|Europei]]. Daca veniţi din [[România]], sunt conexiuni bune şi de calitate (mai ales trenurile EuroCity şi EuroNight) din [[Bucureşti]] până la Budapesta prin [[Arad]]. Dacă veniţi din nordul [[Transilvania|Transilvaniei]], sunt trei trenuri pe zi de la [[Oradea]], două de la [[Cluj-Napoca]], unul de la [[Târgu Mureş]] şi unul de la [[Braşov]].

===Cu avionul===

Aeroportul Internaţional Ferihegy este cel mai mare aeroport al Ungariei, care pe lângă turiştii veniţi în Ungaria, primeşte şi călători care urmează să plece de aici spre alte destinaţii din lume. Este cazul europenilor din fostul bloc comunist, care folosesc aeroportul ca un punct de tranzit spre destinaţii mai rare. De aceea zborurile din [[România]] sunt frecvente. Companiile [http://www.tarom.ro TAROM] şi [http://www.malev.hu MALEV] oferă împreună două frecvenţe zilnice din [[Bucureşti]], MALEV oferă un zbor zilnic din [[Timişoara]] iar [http://www.carpatair.ro Carpatair] două zboruri pe zi din [[Cluj-Napoca]]. În plus [http://www.mdv.md Moldavian Airlines] oferă zboruri zilnice din [[Chişinău]], [[Republica Moldova]]. Începând cu 17 Iulie 2006, [http://www.wizzair.com Wizz Air] are zboruri regulate de la Târgu Mureş, cu destinaţia Budapesta, fiind prima companie aeriană low-cost ce operează pe această destinaţie.

==Ajuns acolo==

===Metroul===

Sistemul de metrou din Budapesta este cel mai vechi din Europa continentală, dar în nici un caz cel mai extensiv sau eficace. Există doar trei linii şi majoritatea garniturilor de tren sunt ori cele de oţel din timpurile sovietice ori chiar de lemn! Sistemul este de multe ori încărcat şi inconfortabil. Totuşi, este eficace dacă vreţi să călătoriţi prin oraş sau la cartierele mai îndepărtate.

{{IsIn|Ungaria}}

[[WikiPedia:Budapesta]]



[[ca:Budapest]]
[[de:Budapest]]
[[en:Budapest]]
[[eo:Budapeŝto]]
[[es:Budapest]]
[[fi:Budapest]]
[[fr:Budapest]]
[[hu:Budapest]]
[[it:Budapest]]
[[ja:ブダペスト]]
[[nl:Boedapest]]
[[pt:Budapeste]]
[[ru:Будапешт]]
[[sv:Budapest]]
[[wts:Category:Budapest]]