'''Cluj-Napoca''', situat în [[Judeţul Cluj]] din regiunea [[Transilvania]] este cel de-al doilea oraş ca mărime al [[România|României]].

[[Imagine:Maniu.jpg|thumb|300px|Strada Iuliu Maniu. Construcţia a demarat în secolul XIX, cu o arhitectură simetrică de o parte şi de alta, caracteristică marilor oraşe europene, după moda urbanistică "haussmaniană". La vremea aceea, strada ajungea doar până la intersecţia cu actuala Bolyai. În zilele noastre, la parterul clădirilor se găsesc spaţii comerciale.]]

==Cartiere==

În ordine alfabetică cartierele din oraşul Cluj-Napoca:

*Centru
*Andrei Mureşanu
*Becas
*Borhanci
*Bulgaria
*Buna ziua
*Dâmbul Rotund
*Gheorgheni
*Grădinile Mănăştur
*Grigorescu
*Gruia
*Iris
*Între Lacuri
*Mănăştur
*Mărăşti
*Someşeni
*Sopor
*Zorilor

==De înţeles==

Cluj-Napoca (''Kolozsvár'' în [[Ghid de conversaţie maghiar|maghiară]], ''Klausenburg'' în [[Ghid de conversaţie german|germană]], ''Claudiopolis'' în [[Ghid de conversaţie grec|greacă]], ''Napoca'' în [[Ghid de conversaţie latin|latină]], ''Kluż'' în [[Ghid de conversaţie polonez|poloneză]]) este al treilea oraş ca mărime din România, cu 321.000 locuitori. Se află în partea de nord-vest a ţării, în centrul Transilvaniei, aproape de [[Munţii Carpaţi|Carpaţii Apuseni]].

Prima atestare documentară a oraşului a fost făcută de geograful grec Claudius Ptolemeu, care spunea despre aşezare că era ''una dintre cele mai însemnate localităţi din Dacia preromană'', pe numele de Napuca. Mai târziu, odată cu cucerirea romană în urma războaielor daco-romane din 101-102 şi 105-106, romanii au fondat o nouă aşezare rurală (civitas), pe malul drept al râului Samus. Odată cu colonizarea sasă şi maghiară, oraşul a cunoscut o dezvoltare industrială şi comercială, până să ajungă la rangul său de astăzi. [http://www.museum.utcluj.ro/index_ro.html Muzeul de Istorie a Transilvaniei], situat în strada Constantin Daicoviciu la numărul 2, este o bună destinaţie pentru călătorul care vrea să afle despre istoria acestei aşezări urbane.

Cluj-Napoca, fiind capitala [[Transilvania|Transilvaniei]], este una dintre cele mai atractive destinaţii ale României. Vizitarea oraşului este o plăcere, şi chiar dacă nu este un obiectiv obligatoriu pentru cei care se grăbesc, este cu siguranţă o experienţă minunată pentru cei care vor să vadă viaţa urbană transilvăneană trăită intens, alături de mâncarea sa specifică, minunatele activităţi culturale, o istorie interesantă şi un spirit grozav ce domneşte prin citadelă pe durata întregii zile.

Peisajul natural este minunat, cu dealuri mijlocii şi un râu care trece exact prin mijlocul său, ''Someşul Mic''.

Nobilimea maghiară şi sasă ce a fost proeminentă aici pentru multe secole, a adăugat pe scena clujeană, clădiri ce astăzi reprezintă mirarea călătorului, cum sunt [http://www.cimec.ro/Muzee/Cluj/Cluj.htm Palatul Banffy] sau  [http://www.hhrf.org/schola/kalvaria_rom/ Biserica Calvaria]. De asemenea, au fost amenajate multe spaţii verzi, dintre care cel mai reprezentativ este [http://www.cjnet.ro/cjrom/divertisment/centrParc.htm Parcul Central].

==De ştiut==

În oraş, la fel ca în întreaga ţară, limba oficială este prin constituţie româna. Datorită faptului că aproape 20 % din locuitorii Clujului fac parte din minoritatea maghiară, [[Ghid de conversaţie maghiar|maghiara]] este bine răspândită. Deşi în Evul Mediu aici locuiau mulţi vorbitori de [[Ghid de conversaţie german|germană]], astăzi se găsesc numai în jur de 1000 de germani. [[Ghid de conversaţie englez|Engleza]] este o limbă vorbită de majoritatea tinerilor din ziua de astăzi.

Cluj-Napoca are o climă temperat-continentală cu veri calde şi ierni reci. În această regiune din România, sunt prezente toate cele patru anotimpuri, cu toate că primăvara se manifestă puţin, mai ales în luna aprilie. Temperatura medie în vară este de 18,7 ºC iar în iarnă de -1,9 ºC.

Clujul se află în zona orară est-[[Europa|europeană]] (UTC+2, UTC+3 din aprilie până în octombrie).

Mai jos se află o listă a numerelor de telefon uzuale. Multe dintre ele coincid cu cele din alte oraşe româneşti, dar dacă veniţi din afara României, ar trebui să vi le notaţi. Toate pot fi apelate în reţeaua Romtelecom în forma lor scurtă, sau cu prefixul ''0264'' în reţelele mobile şi prin Astral Telefix (excepţie fac serviciile de poliţie, salvare şi pompieri, care pot fi apelate fără prefix din orice reţea).

* '''Poliţie''' / '''Salvare''' / '''Pompieri''' - 112.
* '''Deranjamente reţea distribuţie gaz''' - (0264) 928.
* '''Protecţia civilă''' - (0264) 982.
* '''Protecţia familiei''' - (0264) 983.
* '''Gara Centrală Cluj-Napoca''' - (0264) 952.
* '''Informaţii SNCFR''' - (0264) 9521.
* '''Informaţii TAROM''' - (0264) 9361.
* '''Taxi'''
** ''Diesel  Rapid- (0264) 946.
** ''Atlas Taxi   - (0264) 969.
**''Diesel Taxi'' - (0264) 953.
** ''Nova Taxi'' - (0264) 949.
** ''Pritax'' - (0264) 942.
** ''Pro Rapid'' - (0264) 948.
** ''Terra Fan'' - (0264) 944.
* '''Aeroportul Internaţional Cluj-Napoca''' - (0264) 937.
* '''Informaţii Meteo''' - (0264) 9591
* '''Informaţii abonaţi Romtelecom''' - (0264) 931.

==Intră==

===Cu maşina===

Maşina este unul dintre cele mai populare moduri de a ajunge în oraş, datorită conexiunilor rutiere ale Clujului. Drumul european E60 este cel mai important drum ce trece prin oraş, pentru că îl leagă de [[Bucureşti]], [[Braşov]], [[Oradea]] şi [[Budapesta]], [[Ungaria]]. E81 vă va duce la Satu Mare, Zalău, Braşov sau Bucureşti. E58 face legătura municipiului cu oraşele [[Dej]], [[Bistriţa]], [[Baia Mare]] şi [[Vatra Dornei]]. În primăvara lui 2004 au început lucrările la o nouă autostradă, pe ruta Bucureşti, Braşov, Cluj-Napoca, Oradea, care va fi probabil continuată peste graniţa cu Ungaria, până la Budapesta.

===Cu trenul===

Ca şi în cazul altor oraşe româneşti, trenul este cea mai accesibilă modalitate de a ajunge în Cluj, datorită varietăţii rutelor şi preţului scăzut. Există conexiuni feroviare, chiar şi InterCity cu [[Oradea]], [[Arad]], [[Timişoara]], [[Braşov]], [[Sighişoara]], [[Ploieşti]] şi [[Bucureşti]], întreţinute de compania naţională de transport feroviar de călători, CFR. În urmă cu câţiva ani, aceasta a început o campanie de îmbunătăţire a condiţilor de călătorie. Multe garnituri de tren au fost modenizate, dar au fost cumpărate şi vagoane noi, aşa-numitele ''Săgeata Albastră'', care se deplasează din Gara Cluj-Napoca spre Bucureşti, Oradea, Arad, Timişoara, [[Satu Mare]], [[Sibiu]], [[Alba Iulia]] şi [[Târgu Mureş]]. În plus, există şi două trenuri internaţionale, pe ruta Cluj Napoca - Budapesta (''Corona'' şi ''Ady Endre'').

===Cu avionul===

În apropierea oraşului se află ''Aeroportul Internaţional Cluj-Napoca Someşeni'' (codul IATA pentru aeroport: CLJ), al treilea aeroport ca mărime din România (după Bucureşti şi Timişoara). Aeroportul Someşeni se află la 15 km faţă de centrul oraşului Cluj-Napoca, într-o fostă comună, ce a devenit după 1989 cartier al oraşului. Sunt disponibile zboruri directe interne şi internaţionale spre Bucureşti, Timişoara, [[Frankfurt]], [[Viena]], Budapesta, [[Milano]], [[Bologna]] şi [[München]] (oferite de câteva companii importante la nivel european şi chiar internaţional: [[TAROM]], [[Austrian Airlines]], [[Alitalia]], [[Carpatair]] şi [[Clubair]]). Câteva din firmele de închiriere maşini sunt prezente şi pe aeroport. (pentru detalii vedeţi http://www.airportcluj.ro )

==Ajuns acolo==

În Cluj-Napoca există o serie de mijloace de deplasare. 

===Transport în comun===

Transportul în comun este oferit de RATUC (''Regia Autonomă de Transport Urban de Călători''), care practică un tarif de 3 RON pentru un bilet cu călătorii. RATUC operează 25 de linii de autobuz, 7 linii de troleibuz şi 3 linii de tramvai (cf. [http://www.ratuc.ro/ situl oficial al regiei autonome]). Deşi nu există un operator la intrare, biletele care se cumpără de la chioşcuri special amenajate trebuie compostate, deoarece se fac controale dese, care se soldează cu amenzi usturătoare.

===Taxi===

Cel mai bun mod de a vedea oraşul este cu ajutorul unui ghid. Dar care este cel mai indicat într-un oraş pe care nu-l cunoaşteţi? Şoferul de taxi. La un tarif de 1.19 lei noi (33 euro cenţi) pe kilometru puteţi să călătoriţi oriunde doriţi, cu societăţile care au obţinut o autorizaţie de la stat (Atlas, Diesel Rapid, Diesel Taxi, Pritax, Nova, Terra &amp; Fan, Pro Rapid). Nu este o problemă să le găsiţi, majoritatea sunt marca Dacia SuperNova, Solenza sau Logan de culoare galbenă.  Firmele practica pe timp de noapte tarife mai ridicate (1.39 RON). În rest, încercaţi să fiţi atent la firma taximetristului, pentru că s-ar putea să vă taxeze la buzunar cu nişte tarife "picante". Evitaţi "rechinii", taximetrişti ai firmelor fantomă, vezi de exemplu "Venus", sau cei ale căror maşini sunt inscripţionate simplu "TAXI". Aceştia practică tarife mult mai mari şi obişnuiesc să îşi agaţe clienţii din faţa gării sau a aeroportului (nu vă urcaţi niciodată într-un taxi al cărui şofer vă întreabă dacă nu doriţi un taxi, şoferii cinstiţi stau linistiţi în maşinile lor).

===Rent-a-Car===

În cazul în care vă ţin buzunarele puteţi închiria o maşină de la următorii operatori rent-a-car:
*'''Aerocenter''', Piaţa Cipariu nr. 15, tel. ''40'' 264-439117, [http://www.rentacar-romania.ro/].
*'''Aerotravel''', Str. Horea nr. 1, tel. ''40'' 264-536940 / 926, [http://www.aerotravel.ro].
*'''Autorent''', Aeroportul Internaţional Cluj-Napoca, sosiri internaţionale, [http://www.autorent.ro/].
*'''Avis''', Hotel Victoria, Str. 21 Decembrie 1989 nr. 54-56, tel. ''40'' 264-439403, disponibil şi la aeroport; [http://www.avis.ro/].
*'''Budget''', [http://www.budget.ro/].
*'''Delta rentals''', Aeroportul Internaţional Cluj-Napoca,  tel. ''40'' 723-349930.
*'''Europcar/Jettour''', Str. Constantin Brâncuşi nr. 2, tel. ''40'' 264-594498, disponibil şi la aeroport; 
*'''Hertz''', Aeroportul Internaţional Cluj-Napoca, tel. ''40'' 364-401-722, [http://www.hertz.com.ro/].
*'''Linea Blu Travel''', Hotel Victoria, Str. 21 Decembrie 1989 nr. 54-56, ''40'' 264-591037, [http://www.lineablutravel.ro/rent_a_car.php].
*'''Rodna Rent a Car''', Str.Traian Vuia Nr. 62, tel. ''40'' 264-416-773, [http://www.rodna-trans.ro/].
*'''Sixt''', Aeroportul Internaţional Cluj-Napoca, tel. ''40'' 264-417740, [http://www.sixt.ro/].
*'''Zolicar''', Str.Constanta 400158, tel. ''40'' 264-433-524, [http://www.zolicar.ro/].

==De văzut==

===Obiective===

[[Imagine:SfMihail.gif|thumb|300px|Catedrala Sfântul Mihail, interior]]

*'''Bastionul Croitorilor''', Str. Baba Novac, capătul sudic. Primele ziduri de apărare ale cetăţii, ce ocupa 7 ha, au fost construite în secolul al XIII-lea. Peste două secole lucrările de construcţie au fost extinse, fiind construite bastioane şi porţi de intrare, menite să protejeze vechea fortificaţie. Anumite fragmente s-au păstrat până astăzi, dintre care cele mai proeminente sunt Bastionul Croitorilor şi Turnul Pompierilor. 
*'''Parcul Central''', Str. Pavlov. Un loc foarte drăguţ şi tăcut, cu un lac frumos amenajat. Puteţi închiria bărci cu vâsle şi hidrobiciclete.
**'''Casino Chios''', [http://www.casinochios.ro/].
*'''Biserica Romano-Catolică Sfântul Mihail şi Statuia lui Matei Corvin''',  Piaţa Unirii. Această biserică este una dintre cele mai valoroase monumente de arhitectură gotică din Transilvania, cu picturi murale datând din secolul al XV-lea. Turnul a fost construit în stil neogotic în 1860. Statuia lui Matei Corvin, situată în faţa catedralei este mereu asaltată de turiştii care deşi nu au voie să se urce pe ea, ignoră avertismentele autorităţilor. 
*'''Casa Matei Corvin''', Str. Matei Corvin nr. 3.
*'''Grădina Botanică''', Str. Republicii nr. 42, [http://www.cjnet.ro/t/rgradinabotanica.html]. Cea mai frumoasă şi mai complexă grădină botanică din estul Europei.
*'''Teatrul Naţional''', Piaţa Ştefan cel Mare nr. 24.
*'''Teatrul Maghiar de Stat''', Str. Emil Isac nr. 26-28, [http://www.huntheater.ro/].
*'''Palatul de Justiţie''', Calea Dorobantilor nr. 2.
*'''Palatul Banffy''', Piaţa Unirii nr. 30.
*'''Biserica Franciscanilor''', Piaţa Muzeului nr. 2, şi alte biserici din centrul oraşului.
*'''Universitatea Babeş-Bolyai''', Str. Mihail Kogălniceanu nr. 1B; [http://www.ubbcluj.ro/].
*'''Clădirea sucursalei regionale a BRD-GSG''', Bd. 21 Decembrie 1989 nr. 81-83; [http://www.brd.ro/].

===Muzee===

În Cluj-Napoca se află unele dintre cele mai frumoase muzee din România.
*'''Muzeul Naţional de Artă''', Piaţa Unirii nr. 30, [http://www.cimec.ro/Muzee/Cluj/Cluj.htm].
*'''Muzeul Naţional de Istorie a Transilvaniei''', Str. Constantin Daicoviciu nr. 2, [http://www.museum.utcluj.ro/index_ro.html].
*'''Casa memorială Emil Isac''', Str. Emil Isac nr. 23.
*'''Muzeul Etnografic al Transilvaniei''', Str. Memorandumului nr. 21.
**'''Parcul Etnografic Naţional "Romulus Vuia"''', Str. Tăietura Turcului.
*'''Muzeul Zoologic''', Str. Clinicilor nr. 5-7.

==Hoteluri==

===Buget redus===

*'''Sport''', Str. George Cosbuc nr. 15, tel. +''40'' 268-593921, [http://www.unita-turism.ro/hotel/cluj-napoca/sport/descriere/dotarisiservicii.php].
*'''Vlădeasa''', Bd. Regele Ferdinand nr. 20, tel. +''40'' 264-594429. 
*'''PAX''', Piata Gării nr. 1-3, tel. +''40'' 264-432927.

===Buget mediu===

*'''Continental''', Str. Napoca nr. 11, tel. ''40'' 264-591441, [http://www.continentalhotels.ro/]. Situat în colţul Pieţei Unirii, fostul hotel ''New York'' se află în centrul principalelor atracţii turistice ale oraşului.  
*'''Fullton''', Str. Sextil Puşcariu nr. 10, tel. ''40'' 264-597898, [http://www.fullton.ro/].
*'''Victoria''', B-dul 21 Decembrie 1989 nr. 54-56, tel. ''40'' 264-591441. 
*'''Best Western Hotel Topaz''',  Str. Septimiu Albini nr. 10,  tel. ''40'' 264-414021, [http://www.bestwesterntopaz.ro/ro/indexflash.html]. Oferă o atmosferă prietenoasă într-o zonă liniştită din aproprierea centrului oraşului. Conţine pe lângă un restaurant obişnuit, restaurantul Ciuleandra, cu specific românesc. 
*'''Meteor''', Bd. Eroilor nr. 29, tel. ''40'' 264-591060, [http://www.hotelmeteor.ro/]. Un hotel situat în centrul comercial al Clujului, aproape de diverse obiective economice şi administrative. 
*'''Transilvania''', Str. Călăraşilor nr. 1-3, tel. ''40'' 264-432071, [http://www.cjnet.ro/travel/hotels/transilvania/]. Oferă 290 locuri, dotate cu baie, telefon internaţional, televiziune prin cablu, televizor color, parcare, garaj, piscină, sală de gimnastică, salon de coafură, frizerie, bar de zi, 3 restaurante, săli de conferinţă, cofetărie şi room-service. 
*'''Olimp''', Str. Observatorului 82-86, Cluj Napoca, tel. 0264-595900, [http://www.hotel-olimp.ro]. Hotelul pune la dispoziţia clienţilor săi 50 locuri de cazare în 29 de camere, dotate fiecare cu acces wireless la Internet, minibar, telefon, cadă/cabină duş, televiziune prin cablu, precum şi servicii de restaurant, sală de conferinţă şi bar. Hotelul oferă facilităţi de acces persoanelor cu handicap locomotor.

===De lux===

*'''Onix''', Str. Septimiu Albini nr 12, tel. ''40'' 264-414076, [http://www.hotelonix.ro/]. Situat în centrul oraşului Cluj-Napoca, are camere, apartamente şi suite de trei şi patru stele. Toate camerele sunt dotate cu jacuzzi (sistem de hidromasaj), aer condiţionat, calculatoare conectate la internet, televiziune prin cablu, mini-bar şi telefon. 
*'''Rimini''', Str. Cometei nr. 20A, tel. ''40'' 264-438028, [http://www.rimini.ro/]. Complexul Hotelier Rimini, oferă confortul şi serviciile unei dotări de 4 stele, fiind rezultatul unui important program de investiţii, efectuat din dorinţa de a extinde şi profesionaliza serviciile hoteliere oferite de Vila Rimini. 
*'''Casa Albă''', Str. Emil Racoviţă nr. 22, tel. ''40'' 264-432277.
*'''Agape''', str. Iuliu Maniu, nr. 6, tel. ''40'' 264-406523, [http://www.hotelagape.ro/]. Hotelul este situat în centrul oraşului, la câteva minute de plimbare de Biserica Sfântul Mihail, statuia Regelui Matei Corvin şi Palatul Banffy. 
*'''City Plaza''', str. Sindicatelor nr. 9-11, tel. ''40'' 264-450101, [http://www.cityhotels.ro/]. Situat în centrul istoric al oraşului, pe o strada liniştită, în apropierea unor importante instituţii publice (Primăria) şi a Parcului Municipal, dar şi comerciale. 
*'''Premier''', str. Donath nr.100, tel. ''40'' 264-307200, [http://www.hotelpremiercluj.com/].
*'''Opal''', str. Constantin Brâncuşi, nr. 148-152, tel. ''40'' 264-403136, [http://www.opalhotel.ro/].
*'''Golden Tulip Ana Dome''', str. Observatorului, nr. 129, tel. ''40'' 264-540000, [http://www.goldentulipcluj.ro/].
*'''Deja Vu''', str. Ion Ghica nr. 2, tel. ''40'' 264-354939. Prima unitate hotelieră de 5 stele din oraş, pune la dispoziţia clienţilor: 2 camere cu pat matrimonial, 8 camere cu pat dublu, 3 suite cu terasă proprie, 1 apartament (decorat cu mobilier ''art nouveau''), o sală de conferinţe, un restaurant, o cafenea şi o terasă de vară.
*'''Best Western Fusion''', str. Avram Iancu, nr. 442-446, tel. ''40'' 264 501 820, [http://www.bestwesterncluj.ro/].

===Cămine pentru tineri, pensiuni===

*'''Do - Re - Mi''', hotel sezonier (iulie - august), Str. Braşov nr. 2-4, tel. ''40'' 264-186616. Este inclus în programul ''Visit Eastern Europe''.

==De mâncat==

*'''Hubertus''', Str. 21 Decembrie 1989 nr. 22, tel. ''40'' 264-596743, ''40'' 264-439405, [http://www.hubertus.ro/]. Diverse specialităţi româneşti şi maghiare vă stau la dispoziţie în cel mai vechi şi cel mai select restaurant din Cluj-Napoca. Cunoscut pentru specialităţile sale vânătoreşti. 
*'''Ciuleandra''', Str. Septimiu Albini nr. 10, tel. ''40'' 264-414021, [http://www.bestwesterntopaz.ro/ro/indexflash.html]. Restaurant cu specific românesc, deschis în cadrul hotelului Best Western Topaz. 
*'''Casa Ardelenească''', Bd. 21 Decembrie 1989 nr. 5, deschis în SORA Shopping Center, [http://www.sora.ro/]. Pe lângă meniul tradiţional românesc, aici veţi găsi şi cântece populare româneşti, alături de diverşi artişti din zonă. 
*'''Matei Corvin Intim''', Str. Matei Corvin nr. 3, tel. ''40'' 264-597497. O varietate de mâncăruri ardeleneşti, frecventat de personalităţi locale şi naţionale.
*'''Topaz''', Str. Septimiu Albini nr. 10, tel. ''40'' 264-414066, [http://www.bestwesterntopaz.ro/ro/indexflash.html]. Meniu rafinat din bucătăria internaţională, eleganţă şi stil. Restaurant deschis în cadrul hotelului Best Western Topay. 
*'''Akropolis''',  Str. Moţilor nr. 40, tel. ''40'' 264-439228. Specific grecesc. Lângă restaurantul propriu-zis se află un fast-food şi un bar, cu intrare separată.
*'''Il Milanese''', Str. Avram Iancu Nr. 85, Comuna Floreşti. Specialităţi italiene. Situat la 12 km de Cluj-Napoca, în Comuna Floreşti.
*'''Beijing''', Str. A. Iancu nr. 12-14. Mâncare chinezească. 
*'''Shanghai''', Str. Constantin Brâncuşi nr. 98, tel. ''40'' 264-409905. Într-un cartier rezidenţial, la câţiva kilometri de centrul oraşului, oferă specialităţi chinezeşti dintre cele mai variate.
*'''Marty Caffe''', Str. Victor Babeş nr. 39, tel. ''40'' 264-591212, [http://www.martycaffe.com/]. O  atmosferă selectă în centrul oraşului, alături de variate preparate din bucătăria internaţională. 
*'''Lugano''', Str. Roosvelt nr. 3.

==Ieşi==

Regiunea Clujului este vizitată de mulţi turişti în fiecare an, datorită dealurilor din împrejurimi (în special Dealul Feleacului), sau chiar a Carpaţilor Occidentali care se află doar la câteva zeci de kilometri de oraş (lângă oraşul [[Huedin]]). Pe lângă asta aici se găsesc câteva păduri întinse, cum ar fi Baciu (renumită pentru poveştile despre OZN-uri), Făget, Hoia sau Gheorgheni. În plus, în comunele din jurul oraşului sunt situate o serie de magazine en-gros (printre altele METRO, Billa, Praktiker, Cora, Sellgros).

Există şi câteva staţiuni turistice aflate la câţiva zeci de kilometri de oraş. Cea mai cunoscută este [[Băişoara]], în [[Munţii Apuseni]], staţiune de munte frecventată în sezonul de schi. O altă staţiune, aflată la 50 km de Cluj, este [[Beliş]], un lac de acumulare, format peste un fost sat (care a fost strămutat pe deal). Vara, când nivelul lacului scade, se pot vedea rămăşiţele acestuia, în special turla bisericii.

==Bani şi Cumpărături==

[[Imagine:BRD_Cluj.gif|thumb|300px|Clădirea sucursalei regionale a BRD-GSG. Lucrările s-au încheiat în 1997, când aceasta a devenit cea mai înaltă clădire din Cluj-Napoca cu 12 etaje şi 50 de metri înălţime]]

În centrul oraşului se află cele mai multe magazine. Piaţa Unirii este alături de străzile ce dau înspre ea (mai ales bulevardele Eroilor şi Regele Ferdinand) cea mai importantă zonă comercială din oraş, în special datorită frecvenţei magazinelor de lux (Alexandra, Alb Negru,  Modo, Steilmann, United Colors of Benetton, Lee Cooper, Motor, Energy, Miss Sixty, Lotto, Tiffany, Puma, Sportvision Adidas &amp; O'neill, Sportvision Reebook, Nike, Converse, Leonardo, En Vogue, S. Oliver, Kenvelo, De Luca, Vigoss, Bigotti, L'Oréal, Kodak, Tina R., Irina Schrotter, Triumph, Jolidon, Argos, Moda Bella, Outwear, Otter şi multe altele).

Unii ar zice că biletul de intrare sunt banii. Totuşi, puteţi să intraţi să vă uitaţi, şi chiar să probaţi haine, după gust. Oricum, ar fi păcat să plecaţi cu gândul la produsele care v-au plăcut, doar pentru care nu aţi avut bani. Puteţi apela la o serie de bănci în astfel de situaţii, printre care şi următoarele ('''sunt afişate doar băncile din zona "Unirii"'''):

*'''Banca Naţională a României''', Piaţa Unirii, Nr.7,  ''40'' 264-592621, [http://www.bnro.ro/].
*'''HVB Bank''', Piaţa Unirii nr. 10, ''40'' 264-406070, [http://www.hvb.ro/].
*'''Citibank''', Piaţa Unirii nr. 23, ''40'' 264-594767, [http://www.citibank.ro/].
*'''BRD - Groupe Société Générale''', Piaţa Unirii nr. 31, ''40'' 264-594998, [http://www.brd.ro/].
*'''Alpha Bank''', Str. Memorandumului nr.1, ''40'' 264-590 803, [http://www.alphabank.ro/].
*'''Eurom Bank''', Piata Unirii nr. 31, ''40'' 264-597047, [http://www.eurombank.ro/].
*'''Banca Italo-Romena''', Piaţa Unirii nr. 29, ''40'' 264-450639, [http://www.italo-romena.ro/].
*'''Banca Comercială Română''', Bd. 21 Decembrie nr.16, [http://www.bcr.ro/].
*'''Banca Transilvania''', Bd. Eroilor nr. 36, ''40'' 264-598833, [http://www.bancatransilvania.ro/].
*'''Volksbank''', Bd. Regele Ferdinand nr. 18, ''40'' 264-450104, [http://www.vbr.ro/].
*'''Finansbank''', Str. Emile Zola nr. 1, ''40'' 264-593323, [http://www.finansbank.ro/].
*'''Banca Românescă''', Piaţa Mihai Viteazul 14-20, ''40'' 264-43172, [http://www.banca-romaneasca.ro/].

Centrul este împânzit de bancomate (detalii pe siturile băncilor de mai sus, sau pe siturile altor bănci prezente în România). În plus, majoritatea magazinelor din centru acceptă plata prin card bancar.

==Cluburi==

*'''Crema''', Piaţa Unirii nr. 25. Este o cafenea specific londoneză, aflată într-o clădire cu tentă de club lounge. În fiecare lună au loc petreceri exclusiviste cu tematică diversă. http://www.crema.ro/
*'''Diesel''', Piaţa Unirii nr. 17, ''40'' 264-598441, [http://www.dieselclub.ro/]. Probabil cel mai vechi şi cel mai scump club din Cluj-Napoca, este structurat pe trei nivele. Periodic au loc concerte ale principalelor trupe româneşti şi evenimente cosmopolite.  
*'''Kharma''', Piaţa Păcii nr. 1-3, ''40'' 722-365342, [http://www.clubkharma.ro/]. Într-un decor magnific, au mixat aici DJ Rhadoo, DJ Internullo, DJ Raoul, DJ Ben, DJ Mike, DJ Claus şi alţii. 
*'''Roland Garros''', Str. Horea nr. 2, ''40'' 264-530786, [http://www.hotelrestaurant.ro/rolandgaros/]. Un loc unic şi plin de stil, în inima oraşului. Vara este deschisă terasa spre Someşul Mic. 
*'''Stone''', Str. Gheorghe Fulicea nr. 17, ''40'' 264-408167. 
*'''Tutankamon''' in prezent '''Obsession''' , Str. Republicii nr. 109, ''40'' 264-591831, [http://www.tutankhamon.ro/]. Cel mai recent deschis club din Cluj-Napoca, dar şi cel mai mare din oraş. 

==Cinematografe==

În Cluj-Napoca se află 6 cinematografe. Dintre acestea, cele mai reprezentative la nivel local sau chiar naţional sunt cele din reţeaua [http://www.romaniafilmcluj.com Româniafilm Cluj-Napoca]:

*'''Republica''', Piaţa Mihai Viteazul nr. 11, ''40'' 264-530521, [http://www.tiff.ro/]. Este considerat cel mai important cinematograf din Cluj-Napoca, datorită filmelor de mare succes pe care le proiectează. Cu peste 200.000 de spectatori anual este cel mai mare cinematograf din reţeaua Româniafilm. Sală de cinema în cadrul TIFF, ''Festivalul Internaţional de Film Transilvania''. 
*'''Arta-Eurimages''', Str. Universităţii nr. 3, ''40'' 264-596616. Fiind susţinut prin fonsurile EURIMAGES ale Consiliului Europei şi ale Europa Cinemas, promovează filmul european. Sală de cinema în cadrul TIFF.
*'''Victoria''', Bd. Eroilor nr. 51, ''40'' 264-598561. Renovat în 2002, şi-a recăpătat recunoaşterea de altă dată. Sală de cinema în cadrul TIFF.
*'''Iulius Mall''', cinematografele Multiplex cu 10 sali

==Rămâi în siguranţă==

România este o ţară cu rata criminalităţii redusă, iar Cluj-Napoca nu face excepţie. Există aşa-numitele locuri rău famate, în special periferiile oraşului, de care ar trebui să vă feriţi noaptea, în special dacă sunteţi singur. Probabil cea mai periculoasă zonă este cartierul Iris, unde au existat scandaluri provocate de găştile de cartier, însă nici Mănăşturul nu face excepţie. 

Dacă sunteţi cetăţean străin şi v-au fost furate actele vă puteţi adresa, pe lângă Poliţie, reprezentanţelor străine în oraş, după cum urmează:
*'''Biroul de Informare al Ambasadei SUA''', Str. Universităţii nr. 7, ''40'' 264-593815.
*'''Consulatul Onorific al Italiei''', Str. Anatole France nr. 1, ''40'' 264-441506.
*'''Consulatul Ungariei''', Piaţa Unirii nr. 23, ''40'' 264-596300.

==Centre Culturale==

*'''Centrul Cultural American "J. F. Kennedy"''', Str. Iuliu Maniu nr. 22.
*'''British Council''', Str. Arany Janos nr. 11, ''40'' 264-194408, [http://www.britishcouncil.ro/rom/].
*'''Centrul Cultural Francez''', Str. I.C. Brătianu nr. 22, ''40'' 264-598551, [http://www.ccfc.ro/].
*'''Centrul Cultural German''', Str. Universtăţii nr. 7-9, ''40'' 264-594492.
*'''Centrul Cultural Sindan''', Str. Universităţii nr. 3 ap.5, ''40'' 264-594285.
*'''Comunitatea Evreiască''', Str. Tipografiei, nr. 25, ''40'' 264-596600.
*'''Casa Tranzit''', Str. George Bariţiu nr. 16, ''40'' 264-594039, [http://www.tranzithouse.ro/].
*'''Galeriile de Artă Tradiţională''', Bd-ul. Eroilor nr.1, ''40'' 264-596114, ''40'' 745-606566, ''40'' 745-256393 [http://www.popart.ro/] [http://www.romanianfolkart.com/].

==Vezi şi==

*[[Huedin]]
*[[Băişoara]]
*[[Beliş]]
*[[Tur feroviar în triunghiul transilvănean]]

 

{{IsIn|Cluj-Napoca}}
[[WikiPedia:Cluj-Napoca]]
[[Dmoz:Cluj-Napoca]]

[[de:Klausenburg]]
[[en:Cluj-Napoca]]
[[fr:Cluj-Napoca]]
[[hu:Kolozsvár]]
[[it:Cluj-Napoca]]
[[nl:Cloej]]
[[pl:Kluż-Napoka]]