Să ajungi într-un oraş nou este probabil cea mai grea parte a unei călătorii. Este târziu, zborul dvs. a fost decalat şi totul este nou şi ciudat. Vă trebuie un loc rezonabil pentru dormit, ceva de mâncat şi băut şi probabil o modalitate de a vă integra. Chiar dacă este prima oprire într-o călătorie, sau al cincelea oraş din mai multe zile, orice călător se simte puţin copleşit atunci când păşeşte pe o stradă nouă, într-un oraş nou. Simţul emoţiei şi potenţialul de descoperire se pierde în umbra problemelor practice. Este destul să vă doriţi să fi fost în oraşul dvs. Dar deţinerea unei liste de lucruri esenţiale de făcut vă dă voie să ridicaţi capul în necunoscut şi vă eliberează pentru a vă concentra asupra aventurii adevărate.

'''Evitaţi să ajungeţi la miezul nopţii'''. Informaţi-vă asupra orarului mijlocului dvs. de transport şi evitaţi să ajungeţi într-un oraş străin la miezul nopţii. Evident? Da, dar când ajungeţi la 2 dimineaţa, e prea târziu, nu vă rămâne nimic de făcut. Va trebui să alegeţi în a vă petrece noaptea în staţia de autobuz, gară sau la aeroport, sau a căuta un hotel ipotetic deschis la acea oră târzie.

'''Bani-gheaţă pentru două zile'''. Nu contează ce oraş din lume vizitaţi, nu veţi ajunge prea departe cu un portofel gol. O regulă bună spune că ar trebui să aveţi de patru ori tariful hotelului dvs, pentru o noapte. Să ştiţi dinainte cât de greu e să faceţi rost de bani-gheaţă. Sigur, ghidul de călătorie va spune că există bancomate, dar dacă acestea se află în cealaltă parte a oraşului? (nu e o problemă în [[New York (oraş)|New York]] sau [[Barcelona]] şi nici în oraşele principale româneşti, dar ar fi probabil o problemă în [[Cairo]]. Sau [[Vernazza]].) Pot hotelurile să schimbe cecurile de călătorie şi îl vor schimba pe al dvs. chiar dacă nu staţi acolo? De asemenea, gândiţi-vă că s-ar putea să aveţi prea mulţi bani-- un set de câteva bancnote de 100 € nu vă vor ajuta în cumpărarea unei sticle de apă minerală cu 3 cenţi. Ghişeele pentru transport public şi pensiunile nu vor avea sau nu vă vor schimba bancnote mari. Asiguraţi-vă că deţineţi şi câteva monede sau schimbaţi banii mari la aeroport.

'''O hartă bună'''. Nu vă bizuiţi pe un birou de turism bun, dacă nu există unul. Încercaţi să aveţi o hartă sau măcar o idee despre aranjarea oraşului. Pe Internet cam orice oraş va avea o hartă virtuală ascunsă pe undeva (încercaţi cu motorul dvs. de căutare favorit). Asiguraţi-vă că harta este îndeajuns de detailată pentru partea oraşului în care veţi sta. De obicei 'centrele vechi' sau zonele pedestre sunt doar o harababură de linii încâlcite pe o hartă ce cuprinde întreg oraşul. Dacă mergeţi într-o ţară cu un alfabet diferit, o hartă bilingvă este imposibil de înlocuit-- îi va ajuta şi pe oamenii locului în încercarea lor de a vă ghida.

'''Un plan de a ajunge la hotelul dvs.'''. Trebuie să ştiţi cât costă un taxi, un autobuz, sau un metrou, cât îi ia să ajungă la destinaţie (binenţeles un autobuz e la jumătate de preţ, dar merită să pierdeţi din timpul dvs.?). Dacă călătoriţi singur sau în noapte-- este metroul patrulat de poliţişti? Este o problemă culturală pentru femeie să călătorească singură în autobuz sau taxi? Dacă aveţi o rezervare la un hotel sau o pensiune (a se vedea mai jos), întrebaţi dacă oferă o cursă până la aeroport sau gară. Chiar şi dacă nu, s-ar putea să trimită pe cineva care să se întâlnească cu dvs. Aceasta ar putea transforma strădania de a ajunge în oraş într-un tur ghidat.

'''O rezervare'''. Dacă ajungeţi după lăsarea întunericului sau după-masa în sezonul de vârf, a avea o rezervare la hotel pentru prima noapte poate să vă salveze de alergarea inutilă. Reţineţi, puteţi întodeauna să vă mutaţi dimineaţa. Încercaţi să vă confirmaţi rezervarea cu câteva zile înainte şi să întrebaţi după oportunităţi de transport-- poate hotelul are o cursă spre aeroport/gară. Asiguraţi-vă că aţi informat hotelierii despre ora venirii dvs., în caz de instrucţiuni speciale; în multe ţări recepţia nu este non-stop. A avea o rezervare nu înseamnă a sta într-un hotel luxos. În întreaga lume, pensiunile locale, căminele pentru tineri şi chiar alte servicii de cazare precum fermele de animale sunt parte din diferite sisteme de rezervare on-line. Întodeauna imprimaţi o copie după rezervarea dvs., şi asiguraţi-vă că numele şi adresa hotelului sunt scrise în limba şi alfabetul local.

'''Trei cuvinte'''. Dacă ajungeţi într-o ţară în care nu cunoaşteţi limba locală, iar localnicii nu o cunosc pe a dvs., învăţaţi trei cuvinte "Bună", "Vă rog" şi "Mulţumesc". Apoi numerele şi mai apoi faceţi rost de un CD bun pentru învăţarea a limbii respective, sau puteţi să folosiţi [[Wikitravel:Ghiduri de conversaţie|ghidurile noastre de conversaţie]].

===Vezi şi===
*[[Sfaturi pentru a călători în ţările în curs de dezvoltare]]





[[en:Arriving in a new city]]
[[fi:Saapuminen uuteen kaupunkiin]]
[[fr:Arriver dans une ville inconnue]]
[[sv:Ny i staden]]
