[[Image:GolfulNapoli.jpg|thumb|300px|Golful Napoli şi Muntele Vezuviu]]

'''Napoli''' [http://www.inaples.it/eng/home.asp] este un oraş în [[Italia]]. Este de capitala regiunii [[Campania]]. Oraşul este cel de-al treilea cel mai populat oraş din [[Italia]], dar zona metropolitană este al doilea, după [[Milano]]. A fost fondat între secolele VII şi VI î.Hr. de către greci şi a fost numit '''Neapolis''', ceea ce înseamnă oraş nou. Datorită moştenirii sale artistice vaste, centrul istoric din Napoli, şi-a câstigat locul în '''Patrimoniului Mondial UNESCO'''. Oraşul are unul dintre cele mai mari centre istorice din lume şi se mândreşte cu un număr de 448 de biserici istorice şi monumentale, cel mai mare număr din lume pentru un singur oraş. 


== De înţeles ==

Cuvântul Napoli este un derivat al cuvântului grecesc Neapolis, care înseamnă oraş nou. Grecii au construit oraşul şi au locuit în regiune cu mult înainte de epoca romană.
Limba cea mai vorbită în Napoli este italiana sau un amestec de italiană şi napulitano (napoletană). Napoletană este descrisă uneori ca un dialect italian, dar poate fi considerată o limbă separată. Napoletană nu se bucură de un statut oficial, dar ea are o bogată tradiţie literară şi este încă înfloritoare, în [[Campania]] şi părţile adiacente ale [[Lazio]], [[Abruzzo]], [[Basilicata]], [[Molise]] şi [[Calabria]]. Acestea fiind spuse, limba oficială a oraşului Napoli este italiana şi toată lumea o vorbeşte. Napoletană are puternice influenţe spaniole şi franceze care provin de la ocupaţia acestor popoare asupra zonei. Prin urmare, mai multe cuvinte spaniole şi franceze sunt înţelese de către localnici decât în alte părţi ale [[Italiei]]. Limba engleză este limba străină cel mai frecvent vorbită, deşi cunoaşterea ei nu este excelentă.

== Intră ==

Puteţi ajunge foarte uşor la Napoli datorită reţelei de drumuri şi căi ferate foarte bine dezvooltate, care conectează oraşul cu restul Italiei. De asemenea oraşul dispune şi de un aeroport internaţional.

=== Cu avionul===

'''Aeroportul Capodichino Napoli''' oferă curse spre toate oraşele italiene şi înspre destinaţiile majore europene. De la aeroport '''Alibus''' oferă servicii de transport cu autobuze, care vă vor transporta direct în centrul oraşului. Cel mai apropiat aeroport intercontinental este '''Aeroportul Fiumicino''' de la [[Roma]].

=== Cu trenul ===

Gara centrală din '''Napoli''' este foarte bine conectată cu restul [[Italiei]]. Noua linie de tren de mare viteză [[Roma]]-[[Napoli]] este dată în folosinţă de curând. Pentru mersul trenurilor consultaţi site-ul '''Trenitalia''' [http://www.trenitalia.com/] sau sunaţi la numărul verde 892021.

=== Pe mare ===

Din debarcaderele '''Beverello''' şi '''Mergellina''' pleacă feriboturile spre insulele din golf şi spre Peninsula [[Sorrento]].

=== Cu maşina ===

Dacă veniţi cu maşina dinspre [[Roma]] sau dinspre nordul [[Italiei]] ar trebui să urmaţi autostrada '''A1''' până la '''Napoli'''. Dacă veniţi dinspre sud, o să călătoriţi spre Napoli pe '''A3'''. De la [[Bari]] sau [[Puglia]] va trebui să urmaţi traseul '''A16'''.

== Ajuns acolo ==

=== Mijloace de transport public ===

Este destul de dificil de a avea o imagine clară asupra sistemului de transport public din Napoli, deoarece linii diferite sunt operate de companii diferite. Cu toate acestea, se poate cumpăra un abonament pe zi, cu trei euro valabil pe toate vehiculele. Cu un bilet de € 1.20, în schimb, aveţi posibilitatea de a călătorii 90 de minute pe mai multe linii, după cum doriţi (autobuz, metrou, funicular).

*'''Metropolitana di Napoli''' [http://www.metro.na.it/]. Există şase linii de metrou în Napoli. Ele sunt, în general, mai sigure decât transporturile publice, deoarece acestea sunt întotdeauna monitorizate prin camere şi de ofiţeri de securitate. Cele mai importante:

'''Linea 1''', construită recent, leagă centrul oraşului cu cartierele de pe dealuri, cum ar fi '''Vomero''' şi zona cu spitale. 

'''Linea 2''', mult mai veche, conectează cele trei staţii principale de tren cu Pozzuoli. 

'''Linea 6''', conectează '''Fuorigrotta''' cu '''Mergellina'''.

*'''Funicolare''' [http://www.metro.na.it/]. Compania operează de asemenea, patru telecabine: trei dintre ele conectează centrul oraşului cu '''Vomero''', ultima conectează '''Mergellina''' cu '''Posillipo'''.

*'''Tramvaie''' [http://www.anm.it/]. '''ANM''' operează două linii de tramvai (1 şi 4), din care unul merge de-a lungul ţărmului între '''Santa Lucia - Castelnuovo - Garibaldi (Gara Centrală)'''.

*'''Autobuze''' [http://www.anm.it/]. '''ANM''' operează, de asemenea, toate liniile de autobuz din Napoli, dintre care majoritatea sunt circulare. Napoli suferă de o problemă gravă de blocaj în trafic şi, de obicei, autobuzele sunt supraaglomerate, deci, dacă puteţi încercaţi să le evitaţi.

== De văzut ==

=== Biserici ===

*'''Duomo di San Gennaro''', Via Duomo, 147, 80138 Napoli, Italia, telefon:+39 081 449097, intrare gratuită.  A fost construită în jurul sfârţitului secolului al XII-lea. De-a lungul secolelor a suferit multiple lucrări de restaurare, în parte pentru repararea pagubelor produse de cutremure, pe de altă parte pentru a-i creşte frumuseţea artistică. Moaştele Sf. Gennaro, patronul oraşului [[Napoli]], sunt păstrate în catedrală.


*'''Complesso Monumentale di Santa Chiara ''' [http://www.monasterodisantachiara.com/], Via Santa Chiaira, 49/c, 80134 Napoli, Italia, telefon: +39 081 552 3298, intrare gratuită. Această biserică îşi are originea în anul 1300 şi a fost restaurată după cel de-al Doilea Război Mondial, în timpul căruia a fost avariată în timpul unui atac aerian. A fost restaurată la stilul său original, gotic provesal. Nu rataţi monumentul funerar al lui Robert I de Anjou. În Piazza del Gesù, care se află în apropiere, se găseşte o minunată mănăstire, care trebuie văzută.

*'''Chiesa di San Lorenzo Maggiore''' [http://www.sanlorenzomaggiorenapoli.it/] ,Via dei Tribunali, 316, 80138 Napoli, Italia, telefon: +39 081 454948, intrare liberă pentru biserică, pentru excavaţii: 4 EURO. Aceasta este o clădire magnifică ce datează din secolul XIII, care a fost restaurată în secolul XVII. În preajma fiecărui Crăciun, în interiorul bisericii este instalată o Scenă a Naşterii în mărime naturală.

*'''Chiesa di San Gregorio Armeno''', Piazza San Gaetano, 1, 80138 Napoli, Italia, telefon: +39 081 552 0186. Un exemplu elocvent al barocului napoletan. Biserica este complet acoperită pe dinăuntru cu fresce şi are în componenţă capele care care au fost proiectate în anul 1580 cu o frumoasă fântână din marmură în centrul bisericii. 

*'''Chiesa di Gesù Nuovo''' [http://www.gesuiti.it/], Via San Sebastiano, 48, 80134 Napoli, Italia, telefon: +39 081 557 8111, intrare liberă. Interiorul opulent al acestei biserici, cu marmură multicoloră şi altare încrustate cu pietre semi-preţioase, merită văzut.  ‎

=== Edificii istorice ===

*'''Palazzo Reale''', 80131 Napoli, Italia. Aceasta este o zonă în stil renascentist, ce datează din secolul XVII. A fost rezidenţa Viceregilor Spanioli. Grădinile regale sunt pline de alei flancate pe părţile laterale de copaci, magnolii şi stejari de piatră, cu plante rare, statuete şi grădini secrete.

*'''Reggia di Capodimonte''', Via Miano, 1, 80131 Napoli, Italia, telefon: +39 081 749 9111. Acest palat, care a fost construit din ordinul lui Carol de Bourbon în anul 1738, domină întreg oraşul şi de aici aveţi o privelişte frumoasă asupra Golfului Napoli. Această clădire a avut un dublu rol, de muzeu şi de rezidenţă regală, chiar de la început. Pădurea adiacentă, unde suveranii mergeau la vânătoare, are în jur de 4000 de copaci vechi de câteva secole.

*'''Castel Maschio Angioino - Castelnuovo''' [http://www.incampania.com/en/beniculturali.cfm?s=5&amp;Menu_ID=211&amp;Sub_ID=213&amp;Info_ID=4294], Via Vittorio Emanuele, 80133 Napoli, Italia, telefon: +39 081 420 1241, tarif de intrare:: 5 EURO. Acest castel a fost construit pe la sfârşitul secolului al XIII-lea la instrucţiunile familiei Anjou şi a devenit un important centru cultural unde artişti şi scriitori precum Giotto, Petrarca şi Boccaccio au locuit. Dinastia de Aragon a extins clădirea cu două turnuri şi un Arc de Triumf. Cappella Palatina merită şi ea vizitată.

*'''Castel dell'Ovo''' [http://www.comune.napoli.it/flex/cm/pages/ServeBLOB.php/L/IT/IDPagina/1433], Via Eldorado, 3, 80132 Napoli, Italia, telefon: +39 081 795 4593, tariful depide de expoziţie. Acesta este o fortăreaţă mare din secolul XII care este o prezenţă dominantă asupra falezei din Napoli. A fost o resedinţă regală timp de multe secole şi a jucat un rol strategic foarte important.

*'''Castel Sant'Elmo''' [http://www.napolimagazine.com.cn/?action=read&amp;idnotizia=37562], Via Tito Angelini, 20a, 80129 Napoli, Italia, telefon: +39 081 578 4030, tarif de intrare: 1 EURO. Acest castel este o clădire în formă de stea cu şase colţuri care datează din anul 1329, fiind folosit prima dată ca o închisoare. Este înconjurat de forturi şi metereze şi este aşezat deasupra oraşului.

=== Muzee ===

*'''Muzeul Naţional de Arheologie''' [http://museoarcheologiconazionale.campaniabeniculturali.it/eventi], Piazza Museo Nazionale, 19, 80135 Napoli, Italia, telefon: +39 081 442 2149, tarif intrare 6,50 EURO, ghid audio: 4 EURO. Acesta este cel mai important muzeu arheologic din [[Europa]] şi conţine colecţia de obiecte care au aparţinut familiei Bourbon şi o serie de sculpturi şi alte obiecte găsite la [[Pompei]] şi [[Ercolano]]. Faimosul ''Tirannicidi''  şi toate sculpturile din ''Galleria dei Grandi Maestri'' trebuie văzute
 
*'''Muzeul şi Galeria Capodimonte''' [http://www.comune.napoli.it/flex/cm/pages/ServeBLOB.php/L/IT/IDPagina/6224],Via Miano, 1, 80131 Napoli, Italia, telefon: +39 081 749 9111, tarif de intrare: 7,50 EURO, după 14.00 - 6,50 EURO, ghid audio: 4 EURO. Acest muzeu, deschis în 1950, găzduieşte opere de artă ce datează din secolele XIII-XVIII şi care au aparţinut familiei Farnese şi care au fost moştenite de familia Bourbon. ''Colecţia Romană'' care include opere de artă de Michelangelo, Tiziano, El Greco, Raffaello şi Botticelli, este o parte esenţială a vizitei la muzeu.

*'''Muzeul San Martino''' , Largo San Martino, 1, 80129 Napoli, Italia, telefon: +39 081 578 1769, tarif de intrare: 6 EURO. Acest muzeu este găzduit în frumoasa Certosa (Mănăstire Cartuziană) di San Martino şi este dedicat istoriei şi culturii napoletane. Există o secţiune interesantă în legătură cu Scene ale Nativităţii care afişează exemple din secolele XVIII şi XIX.

*'''Museo di Palazzo Reale''' [http://polonap.bnnonline.it/], Piazza Plebiscito, 1, 80133 Napoli, Italia, telefon: +39 081 580 8111, tarif de intrare: 4 EURO. Acesta este muzeul Palatului Regal din secolul al XVII-lea unde sunt păstrate mobila, sculpturile, porţelanurile şi picturile ce au apaţinut dinastiei de Bourbon. Colecţia de Artă Sfântă a Palatului poate fi văzută în capela palatului.

=== Alte destinaţii ===

Cel mai bun mod de a vedea Napoli este cel de a vă plimba în jurul străzilor vechi şi de a descoperi minunile ascunse ale acestui oraş:

*'''SpaccaNapoli'''. Acest drum este numit după faptul că împarte oraşul în două jumătăţi. Este un drum lung şi drept sau mai multe drumuri de 2 km lungime şi 6 m lăţime. Pe ambele părţi ale străzii se întind alei înguste. Aici locuiesc cei ce fac parte din clasa muncitoare a neapolelui. Mergând de-a lungul SpaccaNapoli, este posibil să urmaţi un itinerariu într-una dintre cele mai caracteristice zone ale Neapolelui, care corespunde la ''Decumano inferioare'' din oraşul greco-roman, ce conţine biserici, clădiri istorice, pieţe şi ateliere meşteşugăreşti.

*'''Vomero'''. Aceasta este o zonă extrem de liniştită a oraşului, fiind opusul '''SpaccaNapoli'''. Este plină de muzee, monumente, magazine şi cafenele istorice. O experienţă de neuitat este o excursie cu funicularul pe '''Montesanto''', de unde puteţi avea o privelişte frumoasă asupra '''Castel Sant'Elmo''' şi asupra '''Certosa din San Martino'''.

*'''Quartieri spagnoli''' - unul dintre cele mai fascinante locuri din oraş. Atunci când a început stăpânirea spaniolă în jurul anului 1530, oraşul a fost supus unor transformări majore: au fost construite biserici, palate şi drumuri, inclusiv frumoasa Via Toledo, care şi-a luat numele de Don Pedro di Toledo. Aceasta a fost perioada în care '''Quartieri Spagnoli''' au înflorit, în zona care este acum limitată de Corso Vittorio Emanuele şi Via Toledo şi are o suprafaţă de circa 800.000 mp.

*'''Via San Gregorio Armeno'''. Acest drum este faimos în lumea întreagă datorită ''Scenei Nativităţii''. Aici se află '''Mănăstirea San Gregorio Armeno'''. Acesta este centrul oraţului pentru mulţi artişti şi pentru afacerile comerciale.

*'''Galleria Umberto I''', Via San Carlo, 80132 Napoli, Italia, telefon: +39 081 405311 ‎ a fost construită la sfârşitul secolului al XIX-lea. Galleria Umberto este o clădire impozantă cu patru aripi din fier şi sticlă şi un dom uriaş în centru. Stilul este asemănător cu cel al '''Galeriei Vittorio Emanuele''' din [[Milano]].

*'''Dealul Posillipo'''. Acest deal desparte '''Golful Neapolelui''' de '''Pozzuoli dalla Grotta Romana'''. Încă din timpuri străvechi, această zonă a fost considerată o zonă rezidenţială. Chiar şi numele demonstrează asta: Pausilypon (greacă) înseamnă ''un răgaz de la durere''. Frumoasele ville pot fi şi astăzi admirate. Una dintre acestea este '''Palazzo Donn Anna'''.

*'''Napoli subteran'''. Acesta este un oraş situat sub oraşul Napoli care este foarte vechi: săpăturile arheologice au descoperit artefacte datând din urmă cu 5000 de ani. Grecii au construit monumente funerare impozante sub oraş, în timp ce romanii au construit apeducturi, caverne şi tuneluri. Turiştii pot vizita acum câteva porţiuni din aceste zone subterane dacă sunt acompaniaţi de un ghid.

*'''Piazza del Plebiscito''' a fost renovată recent. Este cea mai frumoasă piaţă din Napoli. Este construită sub forma unui amfiteatru şi este înconjurată de monumente cum sunt '''Basilica di San Francesco di Paola''', care este asemănătoare cu '''Basilica Sf. Petru''' din [[Roma]], '''Palatul Regal''' şi '''Galleria Umberto I'''.
 
*'''Piazza Bellini''' este un loc plin de viaţă, plin cu cafenele în aer liber care sunt înghesuite în jurul monumentului construit pentru a comemora compozitorul cu acelaşi nume şi sitului arheologic care a scos la lumină ruinele zidurilor greceşti.

*'''Piazza del Gesù Nuovo''' este împărţită în două de '''SpaccaNapoli'''. Aici se află unele dintre cele mai importante monumente ale oraşului: '''Palazzo Pignatelli''', '''Guglia dell'Immacolata''', '''Chiesa di Gesù Nuovo''', '''Mănăstirea Santa Chiara'''.

== De făcut ==

*'''Centro Sub Campi Flegrei''', [http://www.napolidivingcenter.it/index.php?id_lingua=en]. Centru de scufundări, oferind scufundări şi snorkelling, în Golful Napoli, în jurul insulelor Phlegraean şi în Parcul Arheologic Subacvatic din Baiae (aşa-numitul Pompei scufundat). Deschis tot anul.

=== Tururi organizate ===

*'''Context Napoli''', ☎ +39 06 48 20 911 [http://www.contexttravel.com/city/Naples]. O organizaţie de oameni de ştiinţă care conduc vizite în muzeele din Napoli, precum şi excursii la [[Pompei]], [[Ercolano]], [[Paestum]] şi [[Flegrei Campi]]. Printre vizitele în oraş se numără vizita la Muzeul Arheologic. De la 35 €.

*'''Dynamic Earth Adventures''' [http://www.dynamicearthadventures.com/]. O organizaţie care propune excursii personalizate la [[Vezuviu]] şi [[Pompei]] conduse de ghizi turistici cu experienţă şi de cadre universitare în domeniu.

*'''Shore Trip Napoli''' [http://www.shoretripnaples.altervista.org/]. O organizaţie ce efectuează excursii personalizate la [[Vezuviu]], [[Pompei]], coasta [[Amalfi]], [[Positano]], [[Ravello]], [[Sorrento]].

== De învăţat ==

== De lucrat ==

== Bani şi cumpărături ==

Dacă doriţi să cumpăraţi anumite produse tipice locale lucrate manual, ideal este să vă plimbaţi prin '''Quartieri Spagnoli''': această zonă are încă cel mai mare număr de magazine meşteşugăreşti vechi. '''Porţelanul Capodimonte''', '''cameele''' şi '''guaşele''' sunt deosebit de renumite. Acestea din urmă sunt tablouri mici, care reprezintă cele mai fermecătoare şi caracteristice peisaje napoletane, care datează din secolul al XVIII-lea.

Napoli este faimos pentru produsele din piele şi bijuteriile din din aur şi argint.

Dacă sunteţi interesaţi de achiziţionarea figurinelor ce înfăţisează Scena Naşterii, ce sunt fabricate din teracota, cel mai bun loc este '''Via San Gregorio Armeno''': aici puteţi găsi toate tipurile de figurine, toate făcute de mână.

Toate numele mari modă pot fi găsite în zona din apropiered de '''Riviera di Chiaia''', care include '''Via Poerio''', '''Piazza dei Martiri''', '''Via Calabritto''', '''Via dei Mille''' şi '''Via Montevago'''. Există un magazin istoric de modă napoletană masculină în '''Piazza Vittoria''': '''Marinella'''. Din anul 1914 de aici se pot cumpărs tricouri, pulovere, fulare şi, cele mai celebre, cravatele. Unii dintre clienţii cei mai loiali ai magazinului au fost Luchino Visconti şi Aristotele Onassis şi, de asemenea, Gabriele d'Annunzio şi Gianni Agnelli.

== De mâncat ==

Familiarizarea cu Napoli înseamnă şi degustarea delicateselor şi  gusturilor puternice din bucătăria oraşului. Aceste gusturi sunt rezultatul "îmbinării" cu bucătăria altor culturi, de-a lungul secolelor arabii, normanzii, spaniolii şi francezii au condus oraşul, fiecare contribuind la gastronomia oraşului. 

Rezultatul este un tip unic de gătit. Importul în [[Italia]] a produselor din "Lumea Nouă": cartofi, ardei, fasole, cafea şi în special roşii, ingrediente care sunt frecvent utilizate în bucătăria napoletană, a fost fundamentală pentru crearea mâncarurilor tradiţionale ale oraşului.
Napoli este foarte bine cunoscut în întreaga lume pentru '''pizza''', dar de asemenea şi pentru sosurile pentru paste, preparatele din peşte, deserturi.

Un exemplu tipic de meniu napoletan poate începe cu o '''mozzarella în carrozza''', care trebuie să aibă anşoa inclusă şi apoi să continue cu o farfurie de '''spaghete alla puttanesca''' sau '''spaghete cu scoici''' sau cu '''maccheroni sos Ragu napoletan''', care durează câteva ore pentru a se face şi este rivalul sosului bolognez.

Ca fel principal, puteţi comanda '''impepata di cozze''' (scoici). Apoi, după felurile de mâncare din peşte, nu este nimic mai bun decât o brânză bună maturată. În Napoli există '''scamorza''' şi '''caciocavallo'''.

Unele părţi ale regiunii Campania, sunt acoperite cu vii, cum ar fi, de exemplu, zona '''Avellino'''. Această zonă produce unele vinuri celebre: '''Greco di Tufo''' DOC, '''Taurasi''' DOCG şi '''Fiano di Avellino'''. Acesta din urmă este ideal ca un aperitiv sau să însoţească felurile din peşte. Alte vinuri de menţionat sunt '''Lacryma Christi del Vesuvio''', care poate fi alb, roşu sau roze şi '''Aglianico del Taburno'''.

Meniul poate continua cu un desert: un '''baba''',un fel de tort specific care este, de obicei, aromatizat cu rom sau o '''sfogliatella''' sau '''struffoli'''. Nu trebuie sa rataţi ocazia de a gusta real '''pastiera napoletana''', un produs de patiserie specific, care este făcut din grâu şi brânză ricotta şi apoi aromatizat cu esenţă de flori de portocal.

Acest fel de mâncare trebuie acompaniat la sfârşit cu '''cafea''' şi o '''ammazzacaffè''' (lichior după cină), în special în Napoli. Fiţi gata pentru a gusta una dintre cele mai bune cafele pe care le-aţi băut vreodată: napolitani sunt adevăraţi maeştrii în transformarea boabelor de cafea într-o operă de artă. După cafea, trebuie să încercaţi '''limoncello''', un minunat lichior de după cină făcut din coajă de lămâi din [[Sorrento]] sau de pe coasta [[Amalfi]] şi care sunt adesea folosite pentru a aroma creme şi deserturi.

== De băut ==

'''Napoli''' devine din ce în ce mai popular, mai ales printre membrii generaţiei mai tinere, atât italieni cât şi străini.  Viaţa de noapte a oraşului este plină de vitalitate. Barurile şi cafenelele sunt concentrate în jurul '''Piazza Bellini''', '''Piazza Santa Maria La Nova''' şi '''Piazza San Domenico Maggiore''' şi devin aglomerate în jurul ore 23.00. Dacă doriţi să vă aventuraţi la periferia oraşului, există numeroase baruri şi cluburi în apropiere de port şi pe '''Lungomare''' din '''Pozzuoli'''.

== De ieşit ==

== De dormit ==

*'''B&amp;B Luna Caprese''', Via Chiatamone 7, Chiaia, 80121 Napoli. Situat în cartierul Chiaia din Napoli, B &amp; B Luna Caprese oferă camere elegante şi spaţioase, cu TV prin satelit şi vederi parţiale înspre Golful Napoli.Camerele şi apartamentele sunt dotate cu aer condiţionat şi cu ecran plat au TV şi un minibar. Ele au un stil din secolul al XVIII-lea cu mobilier de epocă. În fiecare dimineaţă este servit un mic dejun uşor de cereale, fructe şi produse de patiserie . Oaspeţii se pot relaxa folosind internetul prin Wi-Fi gratuit.

*'''La Ciliegina Lifestyle Hotel 4*''', Via Paolo Emilio Imbriani 30, Plebiscito, 80133 Napoli. Hotelul La Ciliegina, amplasat la doar 250 de metri de Opera Teatro di San Carlo din Napoli, în apropiere de port, oferă camere ultramoderne, dotate cu duşuri cu hidromasaj şi televizoare LCD. Toate camerele hotelului dispun de aer condiţionat,minibar, seif şi mobilier artizanal.Hotelul are o terasă pe acoperiş, prevăzută cu jacuzzi şi şezlonguri. Terasa oferă vederi panoramice ale oraşului Napoli şi împrejurimilor sale. Castel Nuovo şi funicularul Augusteo se găsesc la 300 de metri distanţă. Gara din Napoli se află la 10 minute cu maşina de hotel, iar Aeroportul Capodichino este amplasat la 9 km depărtare de hotel.

*'''B&amp;B Del Corso''', Corso Garibaldi 340/C, Stazione Centrale, 80139 Napoli. Oferind gratuit Wi-Fi, B &amp; B Del Corso este la doar 600 de metri de Gara Garibaldi din Napoli. Camerele au aer condiţionat şi sunt dotate cu televizor LCD. Camerele dispun de balcon, fiecare cameră având un decor simplu şi mobilier din lemn antic. B &amp; B Del Corso este situat la 10 minute de Catedrala din Napoli. O plimbare cu autobuzul de 15 minute vă va duce la castelul Maschio Angioino.

*'''Albergo Palazzo Decumani''', Piazza Giustino Fortunato 8, Centro Storico, 80100 Neapole [http://www.palazzodecumani.com/], telefon: +39 0814201379. $171 - $291/noapte. Acest hotel se află în centrul oraşului, la o plimbare de 5 minute de Duomo di Napoli. Este amplasat într-o clădire elegantă din secolul al XX-lea, este dotat cu un decor modern şi parcare gratuită. Camerele spaţioase sunt decorate în stil modern. Ele dispun de TV prin satelit. Internet prin Wi-Fi gratuit. Albergo Decumani este situat la 1,3 km de la gara Napoli Centrale şi la o plimbare de 10 minute de port.

*'''Hotel Piazza Bellini''', Via S.M. Di Costantinopoli, 101, Centro Storico, 80134 Neapole [http://www.hotelpiazzabellini.com/], telefon: +39081451732. €72 - €112/noapte. Situat într-o clădire din secolul al XVI-lea, Hotelul Piazza Bellini este amplasat în centrul istoric al oraşului Napoli, la 300 de metri de staţia de metrou Museo. Camerele decorate unic combină un design modern şi elemente artistice. Camerele sunt dotate cu picturi originale, realizate de către pictorul local Alessandro Cocchia. Camerele sunt dotate cu aer condiţionat, TV LCD şi balcon. Hotelul include o curte, decorată cu statui şi alei din piatră. Aceasta este mobilată cu fotolii şi canapele. Este situat la o plimbare de 5 minute de zona comercială Spaccanapoli. Duomo di Napoli este la 700 de metri distanţă, iar portul este la 1,2 km depărtare.

== De comunicat ==

== Rămâi în siguranţă ==

'''Napoli''' este un oraş unic, iar acest lucru este arătat, de asemenea în distribuţia bogăţiei. Ţineţi minte că centrul oraşului nu este o zonă bogată a oraşului. Reputaţie proastă a oraşului Napoli în ceea ce priveşte siguranţa este în principal consecinţa unei stereotipii false, deoarece nivelul de securitate este comparabil cu orice oraş mare portuar European ([[Barcelona]], [[​​Marsilia]], [[Amsterdam]]). Poliţia şi Carabinieri luptă puternic cu mafia locală ('''camorra''' în limba napoletană). În orice caz, camorra nu constituie o ameninţare la adresa turiştilor, dar totuşi furturi mărunte se întâmplă, dar nu atât de des ca în ​​alte oraşe europene. Evitaţi desigur străzile goale şi slab iluminate pe timp de noapte. Oamenii din Napoli sunt extrem de amabili şi vă pot ajuta să găsiţi unele atracţii care nu sunt prezentate în ghidurile turistice.

Oricine vine la centrul istoric al oraşului Napoli trebuie să-şi ia câteva măsuri de precauţie generale:

*Nu lăsaţi obiectele de valoare la vedere.
*Nu fluturaţi bani sau alte valori.
*Se recomandă să nu purtaţi o geanta, deoarece poate fi smulsă de hoţi.
*Nu purtaţi ceasuri prea scumpe.
*Nu purtaţi bijuterii scumpe sau sclipitoare.
*Nu utilizaţi un aparat de fotografiat sau camera video costisitoare.
*Nu rătăciţi pe alei intunecate în special în cartierul spaniol.
*Fiţi atenţi la valori în jurul gării principale, deoarece există mulţi hoţi în zonă.
*Unele persoane pretind că oferă imagini vechi din Napoli sau sub formă de cadouri dar apoi ei se aşteaptă să le platiţi.
*Fiţi atenţi la cei care vor să vă implice în accidente rutiere false.
*Este recomandabil să nu purtaţi tricouri ale unor cluburi de fotbal, în special Juventus FC, AC Milan, Internazionale Milano, AS Roma, Lazio SS sau Fiorentina. Napoletanii susţin SSC Napoli şi au rivalităţi mari cu aceste cluburi.

== Viaţa de zi cu zi ==

== Vezi şi ==

{{IsIn|Campania}}


[[WikiPedia:Napoli]]



[[de:Neapel]]
[[en:Naples]]
[[es:Nápoles]]
[[fi:Napoli]]
[[fr:Naples]]
[[hu:Nápoly]]
[[it:Napoli]]
[[ja:ナポリ]]
[[pl:Neapol]]
[[pt:Nápoles]]
