'''Praga''' (''Praha'') este capitala [[Cehia|Cehiei]] şi cel mai cunoscut oraş turistic din [[Europa Centrală]]. Deşi, în ultimii ani, capitala cehă este puţin prea vizitată, rămâne, totuşi unul dintre cele mai frumoase oraşe [[Europa|europene]], comparabilă cu celelalte metropole din Germania, Austria, Italia sau Franţa (la fel cum este şi nivelul preţurilor!). Pe străzile multiseculare ale capitalei pragheze, veţi întâlni, la tot pasul, o mulţime de turişti extaziaţi de atmosfera unică a acestui oraş, încărcată de aerul unui mileniu de istorie clasică europeană, pe care nu prea o mai găsiţi niciunde!

==De înţeles==

Deşi Cehia este o fostă ţară comunistă, rămâne cea mai bogată ţară din Europa de Est, după [[Slovenia]], ceea ce face ca  Praga  să semene foarte mult cu marile metropole din Europa de Vest. De fapt, Praga are un Produs Intern Brut cu 25% mai ridicat decât media Uniunii Europene (şi dublu  media Cehiei), fiind cel mai vizitat oraş din Europa Centrală şi unul dintre cele mai vizitate din toată Europa. Deşi, după "Revoluţia de catifea" din noiembrie 1989, Praga era insuficient pregătită pentru afluxul fantastic de turişti, actualmente, situaţia s-a schimbat mult, oraşul fiind dotat cu o infrastructură turistică apreciabilă, demnă de un oraş cosmopolit şi prosper. Oraşul poate fi vizitat în orice sezon, fiindcă în Praga nu prea este sezon "de jos", când vin mai puţini turişti.

==Intră/ieşi==

Deşi Praga este, probabil, cel mai cosmopolit oraş al Europei Centrale, transportul până în capitala cehă este relativ dificil, fiindcă nici la aeroport, nici în autogări, nu veţi găsi oficii de turism, Praga nefiind atât de bine conectată cu reţeaua europeană de transport ca [[Viena]] sau [[Budapesta]], de exemplu.

===Cu trenul===

Praga are doua gări feroviare internaţionale: Hlavní Nádraží - se citeşte: Nadraji (Gara Centrală; abreviat-Praha hl.n.) şi Praha Holešovice (Gara Holešovice - se citeşte: Holeşoviţe). Hlavní Nádraží (în perioada interbelică: Wilson) este o gară mare şi aici ajung majoritatea trenurilor internaţionale. La această gară  veţi găsi un oficiu bun de turism şi multe alte servicii.

Capitala cehă este accesibilă cu trenul din toată Europa, deşi nu chiar atât de uşor ca alte metropole europene. Totuşi, acest mic inconvenient nu înseamnă că legăturile sunt proaste, fiindcă trenul rămâne cel mai accesibil mod de călătorie la Praga, dacă veniţi din [[Europa]].

====Din Europa de Vest====

Mulţi turişti care vin la Praga încorporează oraşul în turul Europei de Vest, fiindcă nu este foarte departe de ţări ca [[Germania]] sau [[Austria]]. Deşi nu sunt conexiuni directe din oraşe ca [[Paris]], [[Amsterdam]] şi [[Bruxelles]], sunt trenuri directe de la [[Frankfurt]], [[Munchen]], [[Stuttgart]] şi [[Dresda]], oraşe care sunt importante puncte europene de schimb . Dacă veniţi din [[Austria]] sau [[Italia]], sunt trenuri rapide din [[Linz]] şi [[Viena]].

====Din Europa de Est====

Praga, deşi este aproape de Germania, şi, de multe ori, are un nivel de trai comparabil cu această ţară, rămâne o ţară est-europeană. Din această cauză , este vizitată de mulţi turişti din Europa de Est, şi este incorporată în multe tururi cu alte ţări din Europa Centrală. Conexiunile de tren din Europa de Est sunt relativ bune, mai ales din [[Slovacia]] şi alte părţi a [[Cehia|Cehiei]]. Sunt trenuri directe la Praga (Hlavní nádrazí) din [[Bucureşti]], prin [[Budapesta]]. Conexiuni directe se pot găsi şi din [[Katowice]], [[Moscova]], [[Varşovia]], [[Wroclaw]], [[Košice]], [[Bratislava]] şi, bineînţeles, din toate oraşele principale din Cehia, incluzând [[Brno]] şi [[Ostrava]].

Trenul care vine de la [[Bucureşti]] până la Praga trece prin [[Budapesta]] şi până la Budapesta trece prin [[Ploieşti]], [[Braşov]], [[Sighişoara]], [[Deva]], [[Alba Iulia]] şi [[Arad]]. Deci, dacă veniţi din aceste oraşe, aveţi conexiune directă până la Praga. Dacă veniţi din alte părţi ale României, puteţi să faceţi conexiuna prin oraşele de mai sus, sau chiar prin [[Budapesta]], dacă sunteţi aproape de graniţa maghiară (de exemplu, [[Oradea]]). În plus, dacă din oraşul dvs. există o cursă feroviară spre Budapesta (de exemplu, [[Timişoara]] şi [[Cluj-Napoca]]), puteţi să schimbaţi trenul în gara capitalei maghiare.

==Ajuns acolo==

Praga are un sistem eficient şi ieftin de transport în comun (''dopravní podnik''), cu trei linii de metrou şi zeci de linii de tramvai.

===Cu metroul===

Praga are un sistem de metrou rapid, plăcut, ultra-modern şi ultra-curat, în orice caz, cel mai de calitate din Europa Centrală şi, posibil, din toată Europa. În ore de vârf, sunt trenuri din două în două minute.

===Cu tramvaiul===

Deşi nu este o experienţă de călătorie atât de bună cât cea cu metroul, tramvaiele sunt unele dintre părţile bune ale sistemului de transport în comun al oraşului. Tramvaiele sunt rapide şi destul de frecvente, dar partea cea mai bună este că au un sistem foarte extensiv de linii şi staţii - aproape oriunde sunteţi în Praga, puteţi să găsiţi o staţie de tramvai în împrejurimi.

===Cu autobuzul===

Sistemul de autobuze în Praga este puţin-folosit de turişti, fiindcă majoritatea rutelor trec prin suburbii şi periferii. Autobuzele nu sunt atât de frecvente ca tramvaiele, mai ales în week-end, iar staţiile, în general, nu sunt de cea mai bună calitate  şi este ceva mai greu să vă descurcaţi cu orarul autobuzelor.

==De văzut==

*'''Karlovy Most''' - cel mai faimos pod medieval din Praga, construit din piatră
*'''Pražký Hrad''' (''Castelul Praga'')
*'''Zoo Praha''' - a doua grădină zoologică, ca mărime, din Europa, 10 kmp

==De dormit==

In anii 1990, când Praga a fost asaltată de afluxul uriaş de turişti, nu  erau prea multe hoteluri de găsit. Acum, Praga este plină de locuri de cazare, deşi preţurile lor au crescut foarte repede şi este greu de găsit un loc de cazare în zona centrală, la un preţ acceptabil.

===Buget redus===

*'''Clown and Bard''', Borivojova 102, http://www.clownandbard.com. Camere duble sub 1500 Kc (50 euro).
*'''U kríze''' (''Crucea''), Újezd 20, Tel: 257 313 272. Printre singurele hoteluri mai ieftine pe care le puteţi găsi în centrul oraşului. Preţuri: între 2000-3000 Kc (65-95 euro)
*'''Julián''', Elisky Peskové 11, http://www.julian.cz. Preţuri: între 2000-3000 Kc (65-95 euro)
*'''Hostel Center''' - situat la 2 minute distanţă de Fred and Ginger Dancing Building. Camere cu două sau trei paturi, 18 euro de persoană, pe noapte. http://www.hostelz.com/hostel/3651-Hostel-Center

===Buget mediu===

*'''Dientzenhofer''', Nosticova 2, Tel: 257 316 830. O pensiune mică, cu doar şapte camere. Confortabilă şi relativ ieftină datorită zonei centrale în care este situată. Pensiunea oferă acces pentru cei în scaun cu rotile. Preţuri: între 3000-4000 Kc (95-125 euro);
*'''Axa''', Na porící 40, http://www.vol.cz/axa. Un hotel modern, confortabil, dar destul de banal, în zona Nové Mesto. Preţuri: între 4000-5000 Kc (125-160 euro).

===De lux===

Deşi de calitate, hotelurile de lux în Praga sunt, de multe ori, mai scumpe decât în alte oraşe europene.

*'''Hoffmeister''', Pod Bruskou 7, http://www.hoffmeister.cz. Preţuri: între 7000-8000 Kc (220-250 euro),
*'''U krále Karla''', Úvoz 4, http://www.romantikhotels.com. Preţuri: între 7000-8000 Kc (220-250 euro);
*'''Savoy''', Keplerova 6, http://www.hotel-savoy.cz. Cameră dublă: 9000 Kc (în jur de 285 euro);
*'''Radisson SAS Alcron''', Stepánská 40, http://www.radisson.com/praguecs. Cameră dublă: 10.000 Kc (315 euro).
{{IsIn|Cehia}}
[[WikiPedia:Praga]]





[[ca:Praga]]
[[de:Prag]]
[[en:Prague]]
[[eo:Prago]]
[[es:Praga]]
[[fi:Praha]]
[[fr:Prague]]
[[hi:प्राग]]
[[hu:Prága]]
[[it:Praga]]
[[ja:プラハ]]
[[nl:Praag]]
[[pl:Praga]]
[[pt:Praga]]
[[ru:Прага]]
[[sv:Prag]]
[[wts:Category:Prague]]