'''Capri''' [http://www.capritourism.com/] este o insulă mică din sudul [[Italiei]], situată la 5 km de țărm, în Golful Napoli.


== De înţeles ==
== Intră ==

=== Cu feribotul ===

Din debarcaderul Beverello [[Napoli]] pleacă foarte multe submarine și feriboturi înspre '''Capri''', unele făcând o oprire la [[Sorrento]]. Submarinele sunt foarte rapide și o călătorie cu ele durează 45 de minute. Feriboturi pleacă și din porturile [[Amalfi]] și [[Sorrento]]. Câteva companii care operează feriboturi sunt Caremar [http://www.caremar.it/], telefon 081-0171998, cu plecări de la [[Napoli]] și [[Sorrento]]; Navigazione Libera del Golfo [http://www.navlib.it] telefon 081-5520763, cu plecări de la [[Napoli]], [[Sorrento]] și [[Castellammare di Stabia]]; Alicost [http://www.lauroweb.com/alicost.htm] (tel. 089-234892 pentru Salerno; 089-871483 pentru Amalfi și 089-875032 pentru Positano; leagă Capri cu [[Salerno]], [[Positano]] și [[Amalfi]].

=== Cu avionul===

Aeroportul Capodichino din [[Napoli]] oferă curse aeriene spre majoritatea orașelor italiene și înspre destinațiile majore europene. Companiile care operează zborurile sunt low-cost sau tradiționale. De la aeroport puteți lua serviciul de autobuze '''Alibus''' care vă va duce direct în portul [[Napoli]]. Cel mai apropiat aeroport intercontinental este la [[Roma]], Fiumicino.

=== Cu trenul ===

Gara Centrală din Napoli este conectată prin trenuri cu toată [[Italia]]. Pentru orar puteți suna la 892021. După ce ați coborât din tren, trebuie să luați un taxi sau autobuz până la debarcaderul Beverelo pentru a vă continua călătoria pe mare până la Capri.

== Ajuns acolo ==

Puteți străbate insula pe jos, dacă sunteți într-o formă fizică bună. În caz contrar, va trebui să vă bazeți pe transportul public. '''Telecabina (funicularul)''' operat de '''SIPPIC''' (tel. 081-8370420) este un mijloc de transport convenabil ce leagă portul Marina Grande și Piazza Umberto I din orașul Capri. Circulă la 15 minute.

Parcările de '''taxi''' sunt la Marina Grande, Marina Piccola, în Piazzetta din Capri, Anacapri sau puteţi chema un taxi telefon 081-8370543 în Capri şi telefon 081-8371175 în Anacapri. 

Sistemul de '''autobuze publice''' este bine organizat, dar destul de aglomerat în timpul verii. '''ATC''' (SIPPIC) oferă servicii între Marina Grande, Capri, Marina Piccola, Capri, iar '''Staiano Autotransporti''' (tel. 081-8371544 sau 081-8372422;[http://www.staianogroup.it]) oferă servicii între Anacapri, Faro (Farul) şi Grota Albastră. Biletele costă 1.30 € pentru autobuzul sau funicular.

== De văzut ==


Vilele construite de Împăratul Tiberius, Mănăstirea Cartuziană San Giacomo, Scările feniciene... 


=== Biserici, palate și monumente ===

*'''Certosa di San Giacomo''', Via Certosa, 80073 Capri Napoli, Italia, telefon: +39 081 837 6218. ‎ 
Este un exemplu splendid al arhitecturii din Capri și a fost construită în secolul al XiV-lea de Contele Giacomo Arcucci, consilierul Reginei de Napoli, Ioana I de Anjou. La mijlocul secolulului al XVII-lea  a fost extinsă și restaurată cu elemente baroce. Are în componență mănăstiri, una mai mare datând din secolul XV și cea mică din secolul XIV. Astăzi complexul găzduiește un muzeu, o librărie și o școala.

*'''Chiesa di San Constanzo'''
Acestă mică și frumoasâ biserică în stil bizantin a fost construită înainte de anul 1000 și este dedicată Patronului Spiritual al Insulei Capri, Sf. Constanzo. Biserica este albă și este localizată lângă Marina Grande, într-un decor foarte atractiv.

*'''Villa Jovis''', Viale Amedeo Maturi, 80073 Capri, Italia, telefon:+39 081 837 5308 ‎
Acesta este cea mai impunătoare dintre cele 12 ville construite pe insulă de cătr Împăratul Tiberius în jur de anul 30 d.Hr. De la Villa Jovis aveți o priveliște uluitoare asupra mării, ea fiind situată pe vârful Muntelui Tiberio. De aici se poate observa întreg Golful Napoli. Villa are o suprafață de aproximativ 7000 m și are mai multe etaje. Cisternet gigante din centrul complexului au fost folosite pentru a-i aproviziona pe locuitorii villei cu apă de ploaie.

*'''Castello Barbarossa'''
De origine bizantină, castelul a devenit faimos în jurul anilor 1500 datorită lui Barbarossa, piratul responsabil pentru că

===Alte locuri de vizitat===
*'''Grota Albastră'''
Această grotă marină spectaculoasă de peste 50 de metri în lungime și 30 de metri lățime, unde apa ia o culoare albastră incredibilă datorită reflecților unice date de razele soarelui filtrate prin deschiderea superioară a peșterii.

*'''Faraglioni'''
Cei trei Faraglioni se ridică maiestuoși din mare la sud estul insulei. Cea mai mare stâncă este în conexiune cu insula printr-un istm subțire. Este cunoscută sub numele de ''Stella'' și are o înălțime de 109 metri. Celelalte două stânci, ''Faraglione di mezzo'' și ''Scopolo'', au o înălțime de 81, respectiv 104 metri. Pe stânci se găsește o colonie de șopârle albastre, o specie foarte rară de reptile.

*'''Arcul Natural'''
Acest arc natural a fost în trecut o peșteră. Structura sa originală s-a schimbat de-a lungul secolelor datorită mișcărilor telurice și eroziunii provocate de vânt și ploaie. Are o înălțime de 200 de metri și este situat la estul insulei, aproape de coastă.

*'''Punta Carena'''
Acest loc este situat în cel mai vestic punct al insulei și aici se găsește un far, cel de-al doilea far ca importață din [[Italia]] după cel din [[Genova]]. Este una dintre cele mai frumoase locații de pe insulă.

*'''Piazza Umberto'''
În această piazza au fost filmate scene din ''La Dolce Vita''. Încă își menține și astăzi titlul de punct central al vieții sociale din Capri. Luați un loc la masă sub Turnul cu Ceas și savurați o cafea.

== De făcut ==

===Evenimente===

*'''Festivalul San Costanzo'''. La data de 14 mai în fiecare an este sărbătorit sfântul patron al oraşului Capri, San Costanzo.

*'''Festivalul Sant'Antonio''' pe 13 iunie în fiecare an, sfântul patron al oraşului Anacapri este sărbătorit printr-un festival rustic.

*'''Festivalul Internaţional de Folclor'''. În prima săptămâna din august, Anacapri gazduieşte o serie de evenimente în pieţele sale, la care participă formaţii de muzică şi dans popular.

*'''Settembrata Anacaprese'''. Un festival rustic de celebrare a recoltei de struguri. Se desfăşoară în septembrie şi durează 10 zile. Include spectacole, concursuri şi jocuri.

*'''Festivalul de Film de la Capri''' desfăşurat în fiecare decembrie din 1991. Evenimentul atrage artişti italieni , staruri de la Hollywood şi cineaşti independenţi dornici de a prezenta lucrările lor în această locaţie exclusivistă.

== De învăţat ==
== De lucrat ==
== Bani şi cumpărături ==

Capri este un loc unde poţi cumpăra totul de la diferite ateliere artizanale şi buticuri de lux. Există numeroase magazine de vin, delicatese şi magazine de ambarcaţiuni de unde puteți cumpăra suveniruri tipice cum ar fi o sticlă de vin alb obţinut din strugurii insulei, ulei de măsline extra-virgin, sandale tipice din Capri. De asemenea, puteţi cumpăra ţesături de lână, lucrate manual folosind tehnici tradiționale, parfumuri cu mirosuri amețitoare din esenţe naturale îmbuteliate în eprubete de ceramică. "Carthusia" este unul dintre cele mai vechi și mai cunoscute laboratoare de pe insula. De aici și-au cumpărat parfumuri Grace Kelly, Jackie Kennedy şi starurile actuale, cum ar fi Halle Berry, Naomi Campbell şi Madonna. Acest parfumuri sunt fabricate din ingrediente naturale care se găsesc pe insulă, rozmarin si iasomie sălbatică.

Când vine vorba de buticuri haute couture în Capri sunt o mulțime. Via Camerelle este, fără o umbră de îndoială, strada cea mai elegantă de pe insula, cu cea mai mare concentrare de firme italiene şi străine, cum ar fi Gucci, Ferre, Cartier și Louis Vuitton.

==De mâncat==

Bucătăria din Capri oferă o gamă largă de mâncăruri gustoase, sănătoase şi apetisante. Există o serie de rețete pe bază de pește, creveți la grătar, aromatizate cu ierburi aromate. Ar trebui să menţionăm de asemenea '''calmarul umplut''', reţetă tradiţională delicioasă.

Unul dintre felurile cele mai cunoscute este '''ravioli în stil Capri''': foaie subţire de paste de casă care se umple cu brânză caciotta, maghiran și parmezan, servit într-un sos de roşii şi busuioc proaspăt. '''Salata Caprese''', ușoară, dar gustoasă, este făcută din tomate feliate şi mozzarella (mozzarella tipică din Campania), frunze proaspete de busuioc întregi şi un firicel ulei de măsline extra-virgin.

Când vine vorba de carne, pe primul loc se află '''prepelița sălbatică''', pregătită cu un sos făcut din vin, pancetta nesărată şi mazăre prajită în vin alb.

În ceea ce priveşte desertul, vă recomandăm '''tortul tradițional Caprese''', realizat din migdale şi ciocolată.

Vinul cel mai renumit este '''Capri bianco''', realizate din struguri Falanghina, Greco şi Biancolella şi este excelent când îl seviți alături de crustacee.

*'''Deco Supermercato''', Via Matermania, 1, ☎ 081 83 76 840. Deschis până la 20.30 (închis duminica). Acesta este unul dintre puţinele supermarketuri de pe insulă, fiind destul de mare şi relativ ieftin în insulă.

*'''R. Buonocore''', Via Vittorio Emanuele, 35. Foarte aproape de "Piazzetta", acest loc are o mulţime de dulciuri foarte bune, dar cea mai bună este îngheţata.

*'''Buca di Bacco''', Via Longano, 35. Un restaurant foarte frumos şi confortabil, cu mâncăruri excelente, paste şi fructe de mare. Nu este atât de scump şi mâncarea este foarte bună. Rezervaţi în avans.

*'''Bar Columbus''', Via Caposcoro. Telefon: 081-837-1441. Este în aceeaşi clădire cu funicularul care urcă în Anacapri. La parter este un bar. Este deschis zilnic. 

*'''Donna Rachele''', Via Padre Serafino Cimino, 2bis, 80073 Capri. Telefon: +39 081 8375387.  Este un restaurant nou şi foarte bun situat destul de aproape de piaţa principală din Capri. Nu este ieftin, dar merită. Are o selecţie bună de vinuri.

== De băut ==
== De ieşit ==
== De dormit ==

*'''La Minerva''', [http://www.laminervacapri.com/] Via Occhio Marino 8, 80073 Capri, Insula Capri, Italia, telefon: +39 0818377067. Hotel de 4* cu servicii de 5*. €140 - €450/noapte.

*'''Hotel La Tosca''', [http://www.capri.com/en/c/la-tosca-2] Via Dalmazio Birago 5, 80073 Capri, Insula Capri, Italia, telefon: +39 081 8370989. Camere standard, privelişti frumoase, servicii ireproşabile. €70 - €140/noapte.

*'''Casa Mariantonia''' [http://www.casamariantonia.com/], Via Giuseppe Orlandi, 180, 80071 Anacapri, Insula Capri, Italia, telefon: +39 0818372923. Personal prietenos şi de încredere, atmosferă relaxată, locaţie frumoasă în Anacapri. €100 - €280/noapte.

*'''Hotel Excelsior Parco 4*''' [http://www.excelsiorparco.com/], Via Provinciale Marina Grande, 179, 80073 Capri, Insula Capri, Italia, telefon:+39 0818379671 . Hotel perfect pentru luna de miere sau pentru vacanţă. Elegant şi curat. Localizarea hotelului nu este ideală. €101 - €379/noapte.

*'''Al Mulino 3*''' [http://www.mulino-capri.com/], Via La Fabbrica, 9, 80071 Anacapri, Insula Capri, Italia, telefon: +39 0818382084. Situat la 15 minute de mers pe jos de centrul Anacapri. Proprietarii hotelului sunt foarte prietenoşi, vă fac să vă simţiţi ca acasă. Grădină. €134 - €260/noapte.

== De comunicat ==
== Rămâi în siguranţă ==
== Viaţa de zi cu zi ==
== Vezi şi ==

Din portul Capri sunt curse zilnice de feribot înspre:

*[[Ischia]]
*[[Napoli]] 
*[[Amalfi]] 
*[[Sorrento]] 
*[[Pompei]] 
*[[Praja a Mare]] 
*[[Positano]]
*[[Vesuvius]] 
*[[Procida]]

[[de:Capri]]
[[en:Capri]]
[[fr:Capri]]
[[WikiPedia:Capri]]



{{IsIn|Campania}}
