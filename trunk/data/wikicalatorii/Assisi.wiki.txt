[[Assisi]] [http://www.comune.assisi.pg.it/] este un oraș în regiunea [[Umbria]] a [[Italiei]]. Este orașul în care au trăit și și-au desfășurat activitatea Sf. Francisc(San Francesco) și Sf. Clara(Santa Chiara).

== De înţeles ==

[[Assisi]] este orașul natal al '''Sfântului Francisc''' (1182-1226). Orașul se întinde pe pantele line ale Mote Subasio, deasupra Văii Spoleto. A fost fondat de umbrici și a devenit un important municipiu roman. În Evul Mediu a fost stăpânit de familia Baglioni din [[Perugia]]. În 1939 Sf. Francisc a fost numit patron spiritual al [[Italiei]] și din acest moment '''Assisi''' a devenit unul dintre cele mai prospere orașe ale regiunii.

Pentru a vizita bisericile trebuie să vă îmbrăcați corespunzător. Nu este permis accesul în biserici în pantaloni scurți, tricouri fără mâneci, telefoane mobile, aparate foto cu blitz.

== Intră ==

=== Cu trenul ===

De la [[Perugia]] există aproximativ 20 de trenuri pe zi (25-30 min.). Din [[Florenţa]], există 11 trenuri pe zi, dar cu schimbare la Terontola / Cortona pentru Assisi (2-3 ore, de multe ori cu întârzieri mari). Venind de la [[Roma] sunt nouă trenuri pe zi care fac conexiunea prin Foligno (2-3 ore) cu Assisi. Staţia de tren (tel. 075-804-0272) este în oraşul Santa Maria degli Angeli, aproximativ 5 km de Assisi, cu conexiuni de autobuz spre Assisi la fiecare 20 de minute sau puteţi lua un taxi pentru aproximativ 10 - 13 EURO.

=== Cu autobuzul ===

Opt autobuze '''APM''' (tel. 800-512-141 sau 075-506-781; [http://www.apmperugia.it]) merg ruta dintre Perugia și Assisi (Piazza Matteotti) de şapte ori pe zi (50 min.). Cele mai multe trec aproape de Piazza San Pietro la celălalt capăt al oraşului. Rulează, de asemenea, aproximativ cinci autobuze de la [[Gubbio]] (1 3 / 4 oră.). '''Sulga''' (tel. 075-500-9641; [http://www.sulga.it]) rulează două autobuze pe zi, de la stația '''Roma Tiburtina''', o cursă durând aproximativ 3 ore şi un autobuz pe zi de la '''Piazza Adua''' din [[Florenţa]], ruta care durează aproximativ 2 1 / 2 ore. În Assisi, cumpărați bilete din tabacchi sau de la biroul de turism.

=== Cu maşina ===

Assisi este la doar 27 km de [[Perugia]], dar va trebui să luați mai multe drumuri (cele mai multe sunt bine semnalizate). Mergeți înspre sudul oraşului spre '''SS3''', care vă va duce spre Umbertide. Ieșiți de pe SS3 după 3.5 km pe '''SS75''' spre Foligno. Dupa 9 km , veți ajunge la ieșirea spre Assisi la Santa Maria degli Angeli. De aici mai aveți 5 km până în oraş. Assisi este aproape în întregime închis pentru trafic auto.

Puteți parca (tel. 075-813-707), într-o parcare imensă sub Piazza Matteotti ("Parcheggio C") la marginea de est a oraşului; în Piazza Unità d'Italia în afara Porta San Pietro ("Parcheggio A"), cel mai mic dar cel mai apropiat de '''Basilica di San Francesco''' sau la sud-est la Porta Nuova şi Porta Moianbo (" Parcheggio B ", cu un lift până în oraş).

==Ajuns acolo==

Orașul Assisi poate fi ușor explorat mergând pe jos.

== De văzut ==

*'''Basilica di San Francesco''', [http://www.sanfrancescoassisi.org/APPUNTAMENTI.htm] Via San Francesco 2 06081 Assisi, Perugia, Italia, telefon: +39 075 819001, intrare gratuită.
Basilica combină stilul romanic umbric cu arhitectura gotică franceză. Complexul este alcătuit din două biserici, amplasate una deasupra celeilalte. Biserica de jos este slab iluminată și conține fresce de Cimabue și Giotto. Cele patru fresce de deasupra altarului îl prezintă pe Sf. Francisc în glorie și virtuțile ordinului franciscan (sărăcia, castitatea, ascultarea). În transeptul drept se află portretul Sf.Francisc realizat de Cimabue. În criptă se află mormântul Sf.Francisc.

Biserica superioară este restaurată după cutremurul din 1997, iluminată. În interiorul bisericii se află fresca lui Giotto, ''Scene din viața Sfântului Francisc''.

*'''Basilica di Santa Chiara''', Piazza Santa Chiara, 06081 Assisi, Perugia, Italia,telefon: +39 075 812534, intrare gratuită.
Sfânta Clara, discipolă a Sf.Francisc și fondatoarea Ordinului Clariselor, și-a dedicat viața mișcării franciscane. Bazilica este construită în stil romanic, cu fațada din piatră decorată cu dungi albe și roz și o frumoasă rozetă. Bazilica a fost construită între anii 1257 și 1265. Principala atracție este icoana Sf.Clara și Opt scene din viața ei, aflată în spatele altarului. A fost pictată în anul 1283 de către un pictor anonim. Moaștele Sfintei Clara se găsesc în criptă.

*'''Piazza del Comune'''
Piazza de află în inima orașului pe locul fostului for roman. Torre del Populo este situat lângă Templul Minervei.

*'''Rocca Maggiore''', [http://www.sistemamuseo.it/], Via della Rocca, 06081 Assisi, Perugia, Italia, telefon: +39 075 815292, tarife: 1,70 EURO pentru adulți, 1 EURO pentru studenți, copii și pensionari.
Această cetate se găsește la înălţime, deasupra oraşului și este un memento al Cardinalului Albornoz, care a construit cetatea în secolul al XIV-lea, pentru a stabili autoritatea papală asupra orașului Assisi.

*'''Ermeo delle Carceri''' and '''Monte Subasio''',[http://www.eremocarceri.it/] Via Santuario delle Carceri, 17, 06081 Assisi Perugia, Italia, telefon: +39 075 812301, intrarea liberă.
De la Porta Cappuccini spre stânga ajungeți la pantele acoperite cu stejari ale Muntelui Subasio, unde, ascuns între copaci se află schitul construit pe locul unde Sf. Francisc se retrăgea pentru a medita şi a se ruga împreună cu discipolii lui. Calugării ce trăiesc aici vă vor arăta împrejurimile.

Schitul este și un bun punct de plecare pentru plimbări în pădure. Monte Subasio este un parc protejat şi există o mulţime de trasee marcate.

*'''Museo e Foro Romano''', [http://www.sistemamuseo.it/] Via Portica, 06081 Assisi, Perugia, Italia, telefon: +39 075 813053, tarife: 2,5 EURO pentru adulți, 2 EURO pentru studenți, copii și pensionari.

*'''Oratorio dei Pellegrini''', Via San Francesco 11, Assisi
În interior se găsesc fresce din secolul XV. Matteo da Gualdo este responsabil pentru pictura de pe peretele exterior, cu fresce scenele de pe peretele altarului, şi Pierantoni Mezzastris a pictat tavanul şi pereţii laterali în 1477, cu scene reprezentând miracolele lui Sf. Antonie Abatele. Cei trei sfinţi reprezentați pe  frescele de pe peretele de la intrare au fost odată atribuite lui Perugino, dar se pare ca L'Ingegno le-a pictat.

*'''Duomo di San Rufino''', Piazza San Rufino, 3, 06081 Assisi, Perugia, Italia, telefon: +39 075 812283, tarif intrare: adulți 3 EURO, copii, studenți și pensionari: 2,5 EURO.

*‎'''Pinacoteca''', Via San Francesco, 10, 06081 Assisi Perugia, Italia, telefon: +39 075 812 0333 , tarif intrare: 2,20 EURO pentru adulți, 1,50 EURO pentru copii, studenți și pensionari.
În interior puteți găsi un ''Crucifix'' de Maestro Espressionista di Santa Chiara. Pace di Bartolo este autorul unor lucrări expuse aici, inclusiv o ''Madonna şi Copilul cu Îngeri'', pe a cărei spate ucenicul lui Giotto, Puccio Capanna a pictat ''Sf. Francisc şi Copilul''. Pictate mai târziu, există o ''Madonna della Misericordia cu Sf. Biagio'' de L'Alunno şi un ''Buna Vestire'' a lui Dono Doni.

*'''San Damiano''', Via San Damiano, 06081 Assisi, Perugia, Italia, telefon: +39 075 812273, intrare liberă.

*'''San Pietro''', Piazza San Pietro, intrare liberă.


== De făcut ==

*'''Calendimaggio''' este un festival medieval, cu parade și muzică, care este organizat în primele zile ale lunii mai.

*'''Festa di San Francesco''' se desfășoară în 3 sau 4 octombrie a fiecărui an.

*'''Teatrul Liric''', Via Gabriele d'Annunzio, 06088 Assisi, Perugia, Italia, telefon: 075 812534.
Un teatru imens ce se află la mică distanță de mers pe jos de la gară. Aici au loc spectacole diverse.

== Bani şi cumpărături ==

Magazinele prezintă spre vânzare o varietate de obiecte de artă locale, inclusiv picturi, sculpturi, ceramică și reproduceri de arme medievale şi unelte. Broderia şi produsele din ciocolata sunt, de asemenea, tipice zonei. Obiectele de cult este cel mai bine să le cumpărați de la magazinul de cadouri din spatele Bazilicii Sf. Francisc.

==De mâncat==

În Assisi:

*'''Enoteca Lombardi''', Via Borgo Aventino 11, 06081, Assisi, Perugia, Italia, telefon: 075 816697.Este un magazin alimentar și o vinotecă ce comercializează  peste 50 de soiuri de vin, cu prețuri între 10 și 80 de EURO. De vânzare puteți găsi de asemenea paste cu trufe, ardei copți, pastă de anghinare și ciuperci uscate.

*'''Trattoria degli Umbri'''. Restaurant situat central, recent renovat. Piazza del Comune 40, Joia închis. Telefon: 075 812455.

*'''Il Baccanale''', centrul orașului Assisi, Via del Comune Vecchio 2, în apropiere de parcarea Piazza Matteotti. Un frumos magazin de vinuri, oferind vinuri de producție italiană, cafea, dulciuri şi conserve.

*'''I monaci''', lângă Teatro Metastasio.

*'''Osteria Otello''', în fața Chiesa Nuova, prețuri foarte bune.

*'''Pub Finnegans''', în fața Piazza Matteoti, pizza foarte bună, prețuri foarte bune.

*'''Paradiso''',pe drumul spre San Damiano.

În Santa Maria degli Angeli:

*'''Basilica Ristorante''', afacere de familie bine cunoscută printre localnici, aperitive delicioase, pizza. Via Protomartiri Francescani 11, vizavi de absida bisericii, închis marțea. Tel. 0758044491,.

*'''Terra Umbra''', produse alimentare din Umbria. Oferte de degustare de ulei de măsline, ciocolată, brânză, mezeluri, trufe. Via Patrono d'Italia 10.

*'''Tavola Rotonda''',destul de plin pe tot parcursul anului. Situat pe o stradă lăturalnică de lângă Farmacia Comunale.

== De dormit ==

*'''Agriturismo B &amp; B Alla Madonna del Piatto''', Via Petrata, 37 (la 7 km în afara orașului Assisi în apropierea Castello di Petrata), ☎ +39-075-8199050, [http://www.incampagna.com/incampagnaENGL/Home.html]. Situat într-o zonă liniștită, € 90/noapte.

*'''Hotel Berti'''  este situat în Piazza San Pietro [http://www.hotelberti.it/]. Tel: +39 075813466

*'''Casa Rosa''' [http://www.casa-rosa.it/]. Tel: +39 075802322

*'''Grand Hotel Assisi'''. Situat la o înâlțime de 500 de metri. Are 150 de camere și 6 apartamente, dotate cu aer condiționat, telefon, minibar, TV prin satelit.





== Vezi şi ==

*[[Santa Maria degli Angeli]]

{{IsIn|Umbria}}
